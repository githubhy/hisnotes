---
weight: 79
title: 志第三十一 律历十一
---

# 志第三十一 律历十一

## 观天历

1. <span id="志第三十一_律历十一-观天历-1"></span>
步交会

2. <span id="志第三十一_律历十一-观天历-2"></span>
交终分：三十二万七千三百六十一、秒九千九百四十四。

3. <span id="志第三十一_律历十一-观天历-3"></span>
交终日：二十七、余二千五百五十一、秒九千九百四十四。

4. <span id="志第三十一_律历十一-观天历-4"></span>
交中日：一十三、余七千二百九十、秒九千九百七十二。

5. <span id="志第三十一_律历十一-观天历-5"></span>
朔差日：二、余三千八百三十一、秒五十六。

6. <span id="志第三十一_律历十一-观天历-6"></span>
望策：一十四、余九千二百六、秒五千。

7. <span id="志第三十一_律历十一-观天历-7"></span>
后限日：一、余一千九百一十五、秒五千二十八。

8. <span id="志第三十一_律历十一-观天历-8"></span>
前限日：一十二、余五千三百七十五、秒四千九百四十四。

9. <span id="志第三十一_律历十一-观天历-9"></span>
以上秒母同一万。

10. <span id="志第三十一_律历十一-观天历-10"></span>
交率：一百八十三。

11. <span id="志第三十一_律历十一-观天历-11"></span>
交数：二千三百三十一。

12. <span id="志第三十一_律历十一-观天历-12"></span>
交终度：三百六十三分七十六。

13. <span id="志第三十一_律历十一-观天历-13"></span>
交中度：一百八十一分八十八。

14. <span id="志第三十一_律历十一-观天历-14"></span>
交象度：九十分九十四。

15. <span id="志第三十一_律历十一-观天历-15"></span>
半交象度：四十五分四十七。

16. <span id="志第三十一_律历十一-观天历-16"></span>
阳历食限：四千九百，定法四百九十。

17. <span id="志第三十一_律历十一-观天历-17"></span>
阴历食限：七千九百，定法七百九十。

18. <span id="志第三十一_律历十一-观天历-18"></span>
求天正十一月经朔加时入交泛日：置天正十一月经朔加时积分，以交终分及秒去之，不尽，满统法为日，不满为余秒，即天正十一月经朔加时入交泛日及余秒。

19. <span id="志第三十一_律历十一-观天历-19"></span>
求次朔及望加时入交泛日：置天正经朔加时入交泛日及余秒，求次朔，以朔差加之。求望，以望策加之，满交终日及余秒去之。即次朔及望加时入交泛日及余秒。

20. <span id="志第三十一_律历十一-观天历-20"></span>
若以经朔小余减之，余为夜半入交泛日。

21. <span id="志第三十一_律历十一-观天历-21"></span>
求定朔望夜半入交泛日：置经朔、望夜半入交泛日，若定朔、望大余有进退者，亦进退交日，否则因经为定，即定朔望夜半入交泛日及余秒。

22. <span id="志第三十一_律历十一-观天历-22"></span>
求次朔夜半入交泛日：置定朔夜半入交泛日及余秒，大月加二日，小月加一日，余皆加九千四百七十八、秒五十六，求次日，累加一日，满交终日及余秒去之，即次定朔及每日夜半入交泛日及余秒。

23. <span id="志第三十一_律历十一-观天历-23"></span>
求朔望加时入交常日：置经朔、望入交泛日及余秒，以其朔、望入盈缩限朏朒定数朏减朒加之，即朔、望加时入交常日及余秒。

24. <span id="志第三十一_律历十一-观天历-24"></span>
求朔望加时入交定日：置其朔、望入转朏朒定数，以交率乘之，交数而一，所得，以朏减朒加入交常日及余秒，满与不足，进退其日，即朔、望加时入交定日及余秒。

25. <span id="志第三十一_律历十一-观天历-25"></span>
求月行入阴阳历：置其朔、望入交定日及余秒，在交中已下为月行阳历；已上去之，余为月行阴历。

26. <span id="志第三十一_律历十一-观天历-26"></span>
求朔望加时月行入阴阳历积度：置月行入阴阳历日及余秒，以统法通日，内余，九而一为分，分满百为度，即朔望加时月行入阴阳历积度及分。

27. <span id="志第三十一_律历十一-观天历-27"></span>
求朔望加时月去黄道度：置入阴阳历积度及分，如交象已下为入少象；已上，覆减交中度，余为入老象。皆列于上，下列交中度，相减相乘，进位，如一百三十八而一，为泛差。又视入老、少象度，如半交象已下为初；已上去之，余为末。皆二因，退位，初减末加泛差，满百为度，即朔、望加时月去黄道度及分。

28. <span id="志第三十一_律历十一-观天历-28"></span>
求日月食甚定余：置定朔小余，如半统法已下，与半统法相减相乘，如三万六千九十而一为时差，以减。如半统法已上减去半统法，余亦与半统法相减相乘，如一万八千四十五而一为时差，午前以减，午后以加，皆加、减定朔小余，为日食甚小余。与半法相减，余为午前、后分。其月食者，以定望小余为月食甚小余。

29. <span id="志第三十一_律历十一-观天历-29"></span>
求日月食甚辰刻：各置食甚小余，倍之，以辰法除之为辰数，不满，五因，满刻法而一为刻，不满为分。其辰数命子正，算外，即食甚辰刻及分。若加半辰，即命起子初。

30. <span id="志第三十一_律历十一-观天历-30"></span>
求气差：置其朔盈、缩限度及分，自相乘，进二位，盈初、缩末一百九十七而一，盈末、缩初二百一十九而一，皆用减四千一十，为气泛差。以乘午前、后分，如半昼分而一，所得，以减泛差，为定差。春分后，交初以减，交中以加；秋分后，交初以加，交中以减。如食在夜，反用之。

31. <span id="志第三十一_律历十一-观天历-31"></span>
求刻差：置其朔盈、缩限度及分，与半周天相减相乘，进二位，二百九而一，为刻泛差。以乘午前、后分，如三千七百半而一，为定差。冬至后午前、夏至后午后，交初以加，交中以减。冬至后午后、夏至后午前，交初以减，交中以加。

32. <span id="志第三十一_律历十一-观天历-32"></span>
求日入食限交前后分：置朔入交定日及余秒，以气、刻、时三差各加减之，如交中日已下为不食；已上去之，如后限已下为交后分；前限已上覆减交中日，余为交前分。

33. <span id="志第三十一_律历十一-观天历-33"></span>
求日食分：置交前后分，如阳历食限已下为阳历食定分；已上，用减一万二千八百，余为阴历食定分。如不足减者，日不食。 各如定法而一为大分，不尽，退除为小分。小分半已上为半强，已下为半弱。命大分以十为限，即得日食之分。

34. <span id="志第三十一_律历十一-观天历-34"></span>
求日食泛用分：置日食定分，退二位，列于上，在阳历列九十八于下，在阴历列一百五十八于下，各相减相乘，阳以二百五十而一，阴以六百五十而一，各为日食泛用分。

35. <span id="志第三十一_律历十一-观天历-35"></span>
求月入食限交前后分：置望月行入阴阳历日及余秒，如后限已下为交后分。前限已上覆减交中日，余为交前分。

36. <span id="志第三十一_律历十一-观天历-36"></span>
求月食分：置交前后分，如三千七百已下，为食既；已上，覆减一万一千七百，不足减者为不食。 余以八百而一为大分，不尽，退除为小分。小分半已上为半强，已下为半弱。命大分以十为限，即得月食之分。

37. <span id="志第三十一_律历十一-观天历-37"></span>
求月食泛用分：置望交前、后分，自相乘，退二位，交初以一千一百三十八而一，用减一千二百三，交中以一千二百六十四而一，用减一千八十三，各为月食泛用分。

38. <span id="志第三十一_律历十一-观天历-38"></span>
求日月食定用分：置日月食泛用分，以一千三百三十七乘之，以定朔、望入转算外转定分而一，所得，为日月食定用分。

39. <span id="志第三十一_律历十一-观天历-39"></span>
求日月食亏初复满小余：置日月食甚小余，以定用分减之，为亏初；加之，为复满：即各得所求小余。若求辰刻，依食甚术入之。

40. <span id="志第三十一_律历十一-观天历-40"></span>
求月食更筹法：置望辰分，四因，退位，为更法；五除之，为筹法。

41. <span id="志第三十一_律历十一-观天历-41"></span>
求月食入更筹：置亏初、食甚、复满小余，在晨分已下加晨分，昏分已上减去昏分，皆以更法除之为更数，不尽，以筹法除之为筹数。其更、筹数命初更，算外，即各得所入更、筹。

42. <span id="志第三十一_律历十一-观天历-42"></span>
求日月食甚宿次：置朔、望之日晨前夜半黄道日度及分，以统法约日月食甚小余，加之，内月食更加半周天，各依宿次去之，即日月食甚所在宿次。

43. <span id="志第三十一_律历十一-观天历-43"></span>
求月食既内外刻分：置月食交前、后分，覆减三千七百，如不足减者，为食不既。 退二位，列于上，下列七十四，相减相乘，进位，如三十七而一，所得以定用分乘之，如泛用分而一，为既内分；以减定用分，余为既外分。

44. <span id="志第三十一_律历十一-观天历-44"></span>
求日月带食出入所见之分：各以食甚小余与日出、入分相减，余为带食差。其带食差在定用分已上，为不带食出入。 以乘所食之分，满定用分而一，若月食既者，以既内分减带食差，余乘所食之分，如既外分而一，所得，以减既分，如不足减者，为带食既出入。 以减所食之分，余为带食出、入所见之分。

45. <span id="志第三十一_律历十一-观天历-45"></span>
求日食所起：日在阳历，初起西南，甚于正南，复满东南；日在阴历，初起西北，甚于正北，复满东北。其食八分已上者，皆起正西，复满正东。此据午地而论之，当审黄道斜正可知。

46. <span id="志第三十一_律历十一-观天历-46"></span>
求月食所起：月在阳历，初起东北，甚于正北，复满西北；月在阴历，初起东南，甚于正南，复满西南。其食八分已上者，皆起正东，复满正西。此据午地而论之，当审黄道斜正可知。

47. <span id="志第三十一_律历十一-观天历-47"></span>
步五星

48. <span id="志第三十一_律历十一-观天历-48"></span>
五星历策：一十五度、约分二十一、秒九十。

49. <span id="志第三十一_律历十一-观天历-49"></span>
木星周率：四百七十九万八千五百二十六、秒九十二。? 周日：三百九十八、余一万五百八十六、秒九十二。

50. <span id="志第三十一_律历十一-观天历-50"></span>
岁差：一百一十六、秒七十二。

51. <span id="志第三十一_律历十一-观天历-51"></span>
伏见度：一十三半。

52. <span id="志第三十一_律历十一-观天历-52"></span>
木星盈缩历

53. <span id="志第三十一_律历十一-观天历-53"></span>
火星周率：九百三十八万二千五百六十、秒七十六。

54. <span id="志第三十一_律历十一-观天历-54"></span>
周日：七百七十九、余一万一千一百九十、秒七十六。

55. <span id="志第三十一_律历十一-观天历-55"></span>
岁差：一百一十六、秒一十三。

56. <span id="志第三十一_律历十一-观天历-56"></span>
伏见度：一十八。

57. <span id="志第三十一_律历十一-观天历-57"></span>
火星盈缩历

58. <span id="志第三十一_律历十一-观天历-58"></span>
土星周率：四百五十四万八千四百三十一、秒八十五。

59. <span id="志第三十一_律历十一-观天历-59"></span>
周日：三百七十八、余一千九十一、秒八十五。

60. <span id="志第三十一_律历十一-观天历-60"></span>
岁差：一百一十六、秒三十。

61. <span id="志第三十一_律历十一-观天历-61"></span>
伏见度：一十六半。

62. <span id="志第三十一_律历十一-观天历-62"></span>
土星盈缩历

63. <span id="志第三十一_律历十一-观天历-63"></span>
金星周率：七百二万四千三百二十一、秒三十四。

64. <span id="志第三十一_律历十一-观天历-64"></span>
周日：五百八十三、余一万八百三十一、秒三十四。

65. <span id="志第三十一_律历十一-观天历-65"></span>
岁差：一百一十六、秒六十九。

66. <span id="志第三十一_律历十一-观天历-66"></span>
伏见度：一十一半。金星盈缩历水星周率：一百三十九万四千二、秒七。

67. <span id="志第三十一_律历十一-观天历-67"></span>
周日：一百一十五、余一万五百五十二、秒七。

68. <span id="志第三十一_律历十一-观天历-68"></span>
岁差：一百一十六、秒四十。

69. <span id="志第三十一_律历十一-观天历-69"></span>
夕见晨伏度：一十五。

70. <span id="志第三十一_律历十一-观天历-70"></span>
晨见夕伏度：二十一。

71. <span id="志第三十一_律历十一-观天历-71"></span>
水星盈缩历

72. <span id="志第三十一_律历十一-观天历-72"></span>
求五星天正冬至后平合中积中星：置天正冬至气积分，各以其星周率去之，不尽，用减周率，余满统法约之为度，不满，退除为分秒，命之为平合中积。因而重列之为平合中星，各以前段变日加平合中积，又以前段变度加平合中星，其经退行者即减之，各得五星诸变中积中星。

73. <span id="志第三十一_律历十一-观天历-73"></span>
求五星入历：各以其星岁差乘所求积年，满周天分去之，不尽，以统法约之为度，不满，退除为分秒，以减平合中星，为平合入历度及分秒。求诸变者，各以前段限度累加之，为五星诸变入历度及分秒。

74. <span id="志第三十一_律历十一-观天历-74"></span>
求五星诸变盈缩定差：各置其星其变入历度及分秒，如半周天已下为盈，已上去之为缩。以五星历策度除之为策数，不尽，为入策度及分秒。以其策下损益率乘之，如历策而一为分，分满百为度，以损益其下盈缩积度，即五星诸段盈缩定差。

75. <span id="志第三十一_律历十一-观天历-75"></span>
求五星平合及诸变定积：各置其星其变中积，以其段盈缩定差盈加缩减之，即其段定积日及分。以天正冬至大余及约分加之，满统法去之，不尽，命甲子，算外，即定日辰及分。

76. <span id="志第三十一_律历十一-观天历-76"></span>
求五星诸变入所在月日：各置其星其变定积，以天正闰日及约分加之，满朔策及约分除之为月数，不尽，为入月已来日数。命月数起天正十一月，算外，即其星其段入其月经朔日数及分。乃以其朔日、辰相距，即所在月、日。

77. <span id="志第三十一_律历十一-观天历-77"></span>
求五星平合及诸变加时定星：各置其星其变中星，以盈缩定差盈加缩减之，内金倍之，水三之，然后加减，即五星诸段定星。以天正冬至加时黄道日度加时命之，即其星其段加时所在宿度及分秒。五星皆因留为后段初日定星，余依术算。

78. <span id="志第三十一_律历十一-观天历-78"></span>
求五星诸变初日晨前夜半定星：各以其段初行率乘其段加时分，百约之，以顺减退加其日加时定星，即为其星其段初日晨前夜半定星。加命如前，即得所求。

79. <span id="志第三十一_律历十一-观天历-79"></span>
求诸变日率度率：各以其段日辰距至后段日辰为其段日率；以其段夜半定星与后段夜半定星相减，余为其段度率。

80. <span id="志第三十一_律历十一-观天历-80"></span>
求诸变平行分：各置其段度率，以其段日率除之，为其段平行度及分秒。

81. <span id="志第三十一_律历十一-观天历-81"></span>
求诸变总差：各以其段平行分与后段平行分相减，余为泛差。并前段泛差，四因，退一位，为总差。若前段无平行分相减为泛差者，因后段初日行分与其段平行分相减，为半总差，倍之，为总差。若后段无平行分相减为泛差者，因前段末日行分与其段平行分相减，为半总差，倍之，为总差。其在再行者，以本段平行分十四乘之，十五而一，为总差。内金星依顺段术求之。

82. <span id="志第三十一_律历十一-观天历-82"></span>
求初末日行分：各半其段总差，加减其段平行分，后行分少，加之为初，减之为末；后行分多，减之为初，加之为末。退行者，前段减之为初，加之为末；后段加之为初，减之为末。 为其星其段初、末日行分。

83. <span id="志第三十一_律历十一-观天历-83"></span>
求每日晨前夜半星行宿次：置其段总差，减日率一以除之，为日差；累损益初日行分，后行分少，损之；后行分多，益之。 为每日行度及分秒；乃顺加退减其星其段初日晨前夜半定星，命之，即每日夜半星行所在宿次。

84. <span id="志第三十一_律历十一-观天历-84"></span>
径求其日宿次：置所求日，减一，半之，以日差乘而加减初日行分，后行分少，减之；后行分多，加之算。 以所求日乘之，为积度；以顺加退减其星其段初日夜半宿次，即所求日夜半宿次。

85. <span id="志第三十一_律历十一-观天历-85"></span>
求五星合见伏行差：木、火、土三星，以其段初日星行分减太阳行分，为行差。

86. <span id="志第三十一_律历十一-观天历-86"></span>
金、水二星顺行者，以其段初日太阳行分减星行分，为行差。金、水二星退行者，以其段初日星行分并太阳行分，为行差。内水星夕伏、晨见，直以太阳行分为行差。

87. <span id="志第三十一_律历十一-观天历-87"></span>
求五星定合见伏泛用积：木、火、土三星，各以平合晨疾、夕伏定积，便为定合见、伏泛用积。金、水二星各置其段盈缩定差，内水星倍之，以其段行差除之为日，不满，退除为分，在平合夕见、晨伏者，盈减缩加定积，为定合见、伏泛用积；在退合夕伏、晨见者，盈加缩减定积，为定合见、伏泛用积。

88. <span id="志第三十一_律历十一-观天历-88"></span>
求五星定合积定星：木、火、土三星，以平合行差除其日盈缩分，为距合差日。

89. <span id="志第三十一_律历十一-观天历-89"></span>
以盈缩分减之，为距合差度。以差日、差度盈减缩加其星定合泛用积，为其星定合定积、定星。金、水二星顺合者，以平合行差除其日盈缩分，为距合差日。以盈缩分加之，为距合差度；以差日、差度盈加缩积其星定合泛用积，为其星定合定积、定星。金、水二星退合者，以平合行差除其日盈缩分，为距合差日；以减盈缩减之分，为距合差度；以差日盈减缩加，以差度盈加缩减再定合泛用积，为其星再定合定积、定星。各以天正冬至大余及约分加定积，满统法去之，命甲子，算外，即得定合日辰。以天正冬至加时黄道日度加定星，依宿次去之，即得定合所在宿次。

90. <span id="志第三十一_律历十一-观天历-90"></span>
求五星定见伏定积：木、火、土三星以泛用积晨加、夕减一象，如半周天已下自相乘，已上，覆减一周天，余亦自相乘，七十五而一，所得，以其星伏见度乘之，十五而一为差，如其段行差除之为日，不满，退除为分，见加伏减泛用积，为其星定见、伏定积。金、水二星以行差除其日盈缩分为日，在夕见、晨伏，盈加缩减泛用积，为常用积；夕伏、晨见，盈减缩加泛用积，为常用积；如常用积在半周天已下为冬至后；已上去之，余为夏至后。各在一象已下自相乘，已上，覆减一周天，余亦自相乘，冬至后晨、夏至后夕，以十八而一；冬至后夕、夏至后晨，以七十五而一，所得，以其星伏见度乘之，十五而一为差，如其段行差除之为日，不满，退除为分，冬至后晨见、夕伏，夏至后夕见、晨伏，以加常用积，为其星定见、伏定积；冬至后夕见、晨伏，夏至后晨见、夕伏，以减常用积，为其星定见、伏定积。

91. <span id="志第三十一_律历十一-观天历-91"></span>
加命如前，即得定见、伏日辰。
