---
weight: 80
title: 志第三十二 律历十二
---

# 志第三十二 律历十二

## 纪元历

1. <span id="志第三十二_律历十二-纪元历-1"></span>
崇宁《纪元历》

2. <span id="志第三十二_律历十二-纪元历-2"></span>
演纪上元上章执徐之岁，距元符三年庚辰，岁积二千八百六十一万三千四百六十算；至崇宁五年丙戌，岁积二千八百六十一万三千四百六十六算。

3. <span id="志第三十二_律历十二-纪元历-3"></span>
步气朔第一

4. <span id="志第三十二_律历十二-纪元历-4"></span>
日法：七千二百九十。

5. <span id="志第三十二_律历十二-纪元历-5"></span>
期实：二百六十六万二千六百二十六。

6. <span id="志第三十二_律历十二-纪元历-6"></span>
朔实：二十一万五千二百七十八。

7. <span id="志第三十二_律历十二-纪元历-7"></span>
岁周：三百六十五日、余一千七百七十六。

8. <span id="志第三十二_律历十二-纪元历-8"></span>
气策：一十五、余一千五百九十二太。

9. <span id="志第三十二_律历十二-纪元历-9"></span>
朔策：二十九、余三千八百六十八。

10. <span id="志第三十二_律历十二-纪元历-10"></span>
望策：一十四、余五千五百七十九。

11. <span id="志第三十二_律历十二-纪元历-11"></span>
弦策：七、余二千七百八十九半。

12. <span id="志第三十二_律历十二-纪元历-12"></span>
中盈分：三千一百八十五半。

13. <span id="志第三十二_律历十二-纪元历-13"></span>
朔虚分：三千四百二十二。

14. <span id="志第三十二_律历十二-纪元历-14"></span>
没限：五千六百九十七少。

15. <span id="志第三十二_律历十二-纪元历-15"></span>
旬周：四十三万七千四百。

16. <span id="志第三十二_律历十二-纪元历-16"></span>
纪法：六十。

17. <span id="志第三十二_律历十二-纪元历-17"></span>
求天正冬至：置上元距所求积年，以期实乘之，为天正冬至气积分；满旬周去之，不满，如日法而一为大余，不尽为小余。其大余命己卯，算外，即所求年天正冬至日辰及余。

18. <span id="志第三十二_律历十二-纪元历-18"></span>
求次气：置天正冬至大、小余，以气策加之，四分之一为少，之二为半，之三为太。如满秒母，收从小余，小余满日法从大余，大余盈纪法乃去之。 去命如前，即次气日辰及余。

19. <span id="志第三十二_律历十二-纪元历-19"></span>
求天正经朔：置天正冬至气积分，以朔实去之，不尽，为天正闰余；用减气积分，余为天正十一月经朔加时积分。满旬周去之，不满，如日法而一为大余，不尽为小余。其大余命己卯，算外，即所求年天正十一月经朔日辰及余。

20. <span id="志第三十二_律历十二-纪元历-20"></span>
求弦望及次朔经日：置天正经朔大、小余，以弦策累加之，去命如前，即各得弦、望及次朔经日辰及余。

21. <span id="志第三十二_律历十二-纪元历-21"></span>
求没日：置有没常气小余，凡常气小余在没限已上者，为有没之气。 六十乘之，用减四十四万三千七百七十一，余满六千三百七十一而一为日，不满为余。

22. <span id="志第三十二_律历十二-纪元历-22"></span>
命日起其气初日辰，算外，即为气内没日辰。

23. <span id="志第三十二_律历十二-纪元历-23"></span>
求灭日：置有灭经朔小余，凡经朔小余不满朔虚分者，为有灭之朔。 三十乘之，满朔虚分而一为日，不满为余。命日起其月经朔日辰，算外，即为月内灭日辰。

24. <span id="志第三十二_律历十二-纪元历-24"></span>
步发敛

25. <span id="志第三十二_律历十二-纪元历-25"></span>
候策：五、余五百三十、秒五十五。

26. <span id="志第三十二_律历十二-纪元历-26"></span>
卦策：六、余六百三十七、秒六。

27. <span id="志第三十二_律历十二-纪元历-27"></span>
土王策：三、余三百一十八、秒三十三。

28. <span id="志第三十二_律历十二-纪元历-28"></span>
岁闰：七万九千二百九十。

29. <span id="志第三十二_律历十二-纪元历-29"></span>
月闰：六千六百七半。

30. <span id="志第三十二_律历十二-纪元历-30"></span>
闰限：二十万八千六百七十半。

31. <span id="志第三十二_律历十二-纪元历-31"></span>
辰法：一千二百一十五。

32. <span id="志第三十二_律历十二-纪元历-32"></span>
半辰法：六百七半。

33. <span id="志第三十二_律历十二-纪元历-33"></span>
刻法：七百二十九。

34. <span id="志第三十二_律历十二-纪元历-34"></span>
秒法：六十。

35. <span id="志第三十二_律历十二-纪元历-35"></span>
求七十二候：各置中节大、小余命之，为初候；以候策加之为次候；又加之为末候。各命己卯，算外，即得所求日辰。

36. <span id="志第三十二_律历十二-纪元历-36"></span>
求六十四卦：各置中气大、小余命之，为公卦用事日；以卦策加之，得辟卦用事日；又加之，得诸侯内卦用事日；以土王策加之，得十有二节之初诸侯外卦用事日；又加之，得大夫卦用事日；复以卦策加之，得卿卦用事日。各命己卯，算外，即得所求日辰。

37. <span id="志第三十二_律历十二-纪元历-37"></span>
求五行用事：各因四立之节大、小余命之，即春木、夏火、秋金、冬水首用事日。以土王策减四季中气大、小余，即其季土始用事之日。各命己卯，算外，即得所求日辰。

38. <span id="志第三十二_律历十二-纪元历-38"></span>
七十二候及卦目与前历同。

39. <span id="志第三十二_律历十二-纪元历-39"></span>
求中气去经朔：置天正闰余，以月闰累加之，满日法为闰日，不满为余，即其月中气去经朔日算。因求卦候者，各以卦、候策依次累加减之，中气前减，中气后加。 各得其月卦、候去经朔日算。

40. <span id="志第三十二_律历十二-纪元历-40"></span>
求发敛加时：置所求小余，倍之，如辰法而一为辰数，不满，五因之，如刻法而一为刻，不尽为分。命辰数起子正，算外，即各得加时所在辰、刻及分。如半辰数，即命起子初。

41. <span id="志第三十二_律历十二-纪元历-41"></span>
步日躔

42. <span id="志第三十二_律历十二-纪元历-42"></span>
周天分：二亿一千三百一万八千一十七。

43. <span id="志第三十二_律历十二-纪元历-43"></span>
岁差：七千九百三十七。

44. <span id="志第三十二_律历十二-纪元历-44"></span>
周天度：三百六十五、约分二十五、秒七十二。

45. <span id="志第三十二_律历十二-纪元历-45"></span>
象限：九十一、约分三十一、秒九。

46. <span id="志第三十二_律历十二-纪元历-46"></span>
乘法：一百一十九。

47. <span id="志第三十二_律历十二-纪元历-47"></span>
除法：一千八百一十一。

48. <span id="志第三十二_律历十二-纪元历-48"></span>
秒法：一百。

49. <span id="志第三十二_律历十二-纪元历-49"></span>
求每日盈缩分先后数：置所求盈缩分，以乘法乘之，如除法而一，为其气中平率；与后气中平率相减，为合差；半合差，加减其气中平率，为初、末泛率。至后加为初、减为末，分后减为初、加为末。 又以乘法乘合差，如除法而一，为日差；半日差，加减初、末泛率，为初、末定率。至后减初加末，分后加初减末。

50. <span id="志第三十二_律历十二-纪元历-50"></span>
以日差累加减其气初定率，为每日盈缩分；至后减，分后加。 各以每日盈缩分加减气下先后数。冬至后，积盈为先，在缩减之；夏至后，积缩为后，在盈减之。

51. <span id="志第三十二_律历十二-纪元历-51"></span>
其分、至前一气，无后气相减，皆因前气合差为其气合差。余依前术，求朏朒仿此。

52. <span id="志第三十二_律历十二-纪元历-52"></span>
求经朔弦望入气：置天正闰日及余，如气策以下者，以减气策，为入大雪气；以上者去之，余以减气策，为入小雪气：即天正十一月经朔入气日及余。求弦、望及后朔入气，以弦策累加之，满气策去之，即各得弦、望及次朔入气日及余。

53. <span id="志第三十二_律历十二-纪元历-53"></span>
求经朔弦望入气朏朒定数：各以所入气小余乘其日损益率，如日法而一，所得，以损益其日下朏朒积，各为定数。

54. <span id="志第三十二_律历十二-纪元历-54"></span>
赤道宿度

55. <span id="志第三十二_律历十二-纪元历-55"></span>
斗：二十五 牛：七少 女：十一少 虚：九少秒七十二危：十五半 室：十七 壁：八太。

56. <span id="志第三十二_律历十二-纪元历-56"></span>
北方七宿九十四度秒七十二 。

57. <span id="志第三十二_律历十二-纪元历-57"></span>
奎：十六半 娄：十二 胃：十五 昴：十一少毕：十七少。 觜：半。 参：十半。

58. <span id="志第三十二_律历十二-纪元历-58"></span>
西方七宿八十三度。

59. <span id="志第三十二_律历十二-纪元历-59"></span>
井：三十三少 鬼：二半 柳：十三太。 星：六太张：十七少 翼：十八太 轸：十七 南方七宿一百九度少。

60. <span id="志第三十二_律历十二-纪元历-60"></span>
角：十二 亢：九少 氐：十六 房：五太心：六少 尾：十九少 箕：十半 东方七宿七十九度。

61. <span id="志第三十二_律历十二-纪元历-61"></span>
按诸历赤道宿次，就立全度，颇失真数。今依宋朝浑仪校测距度，分定太、半、少，用为常数，校之天道，最为密近。如考唐，用唐所测；考古，用古所测：即各得当时宿度。

62. <span id="志第三十二_律历十二-纪元历-62"></span>
求冬至赤道日度：以岁差乘所求积年，满周天分去之，不满，覆减周天分，余如五千八百三十二而一为分，不尽，退除为秒。其分，满百为度，命起赤道虚宿七度外去之，至不满宿，即所求年天正冬至加时日躔赤道宿度及分秒。

63. <span id="志第三十二_律历十二-纪元历-63"></span>
求春分、夏至、秋分赤道日度：置天正冬至加时赤道日度，累加象限，满赤道宿次去之，即各得春分、夏至、秋分加时日在宿度及分秒。

64. <span id="志第三十二_律历十二-纪元历-64"></span>
求四正后赤道宿积度：置四正赤道宿全度，以四正赤道日度及分减之，余为距后度；以赤道宿度累加之，各得四正后赤道宿积度及分。

65. <span id="志第三十二_律历十二-纪元历-65"></span>
求赤道宿积度入初末限：视四正后赤道宿积度及分，在四十五度六十五分、秒五十四半已下为入初限；已上，用减象限，余为入末限。

66. <span id="志第三十二_律历十二-纪元历-66"></span>
求二十八宿黄道度：以四正后赤道宿入初、末限度及分，减一百一度，余以初、末限度及分乘之，进位，满百为分，分满百为度，至后以减、分后以加赤道宿积度，为其宿黄道积度；以前宿黄道积度减之，其四正之宿，先加象限，然后以前宿减之。

67. <span id="志第三十二_律历十二-纪元历-67"></span>
为其宿黄道度分。其分就近约为太、半、少。

68. <span id="志第三十二_律历十二-纪元历-68"></span>
黄道宿度

69. <span id="志第三十二_律历十二-纪元历-69"></span>
斗：二十三 牛：七 女：十一 虚：九少秒七十二危：十六。 室：十八。 壁：九半。

70. <span id="志第三十二_律历十二-纪元历-70"></span>
北方七宿九十三度太秒七十二 。

71. <span id="志第三十二_律历十二-纪元历-71"></span>
奎：十八 娄：十二太 胃：十五半 昴：十一毕：十六半 觜；半 参：九太 西方七宿八十四度。

72. <span id="志第三十二_律历十二-纪元历-72"></span>
井：三十半 鬼：二半 柳：十三少 星：六太张：十七太 翼：二十 轸：十八半 南方七宿一百九度。

73. <span id="志第三十二_律历十二-纪元历-73"></span>
角：十二太 亢：九太 氐：十六少 房：五太心：六 尾：十八少 箕：九半 东方七宿七十八度少。

74. <span id="志第三十二_律历十二-纪元历-74"></span>
前黄道宿度，依今历岁差所在算定。如上考往古，下验将来，当据岁差，每移一度，依术推变当时宿度，然后可步七曜，知其所在。如径求七曜所在，置所在积度，以前黄道宿积度减之，为所在黄道宿度及分。

75. <span id="志第三十二_律历十二-纪元历-75"></span>
求天正冬至加时黄道日度：以冬至加时赤道日度及分秒，减一百一度，余以冬至加时赤道日度及分秒乘之，进位，满百为分，分满百为度，命曰黄赤道差；用减冬至赤道日度及分秒，即所求年天正冬至加时黄道日度及分秒。

76. <span id="志第三十二_律历十二-纪元历-76"></span>
求二十四气加时黄道日度：置所求年冬至日躔黄赤道差，以次年黄赤道差减之，余以所求气数乘之，二十四而一，所得以加其气中积及约分，又以其气初日先后数先加后减之，用加冬至加时黄道日度，依宿次命之，即各得其气加时黄道日躔宿度及分秒。如其年冬至加时赤道宿度空，分秒在岁差已下者，即加前宿全度。然求黄赤道差，余依术算。

77. <span id="志第三十二_律历十二-纪元历-77"></span>
求二十四气晨前夜半黄道日度：置日法，以其气小余减之，余副置之；以其气初日盈缩分乘之，如万约之，所得，盈加缩减其副，满日法为度，不满，退除为分秒，以加其气加时黄道日度，即各得其气一日晨前夜半黄道日度及分秒；每日加一度，以百约每日盈缩分为分秒，盈加缩减之，满黄道宿次去之，即每日晨前夜半黄道日躔宿度及分秒。其二十四气初日晨前夜半黄道日度，系属前气，自前气摊算，即各得所求。

78. <span id="志第三十二_律历十二-纪元历-78"></span>
求每日午中黄道日度：置一万分，以所入气日盈缩分盈加缩减而半之，满百为分，不满为秒，以加其日晨前夜半黄道日度，即其日午中日躔黄道宿度及分。

79. <span id="志第三十二_律历十二-纪元历-79"></span>
求夏至加时黄道日度：置天正冬至加时黄道日度及分秒，以二至限及分秒加之，满黄道宿次去之，不满，为夏至加时黄道日度及分秒。

80. <span id="志第三十二_律历十二-纪元历-80"></span>
求每日午中黄道积度：以二至加时黄道日度距至所求日午中黄道日度，为入二至后黄道积度及分。

81. <span id="志第三十二_律历十二-纪元历-81"></span>
求每日午中黄道入初末限：视二至后黄道积度，在四十三度一十二分、秒八十七以下为初限；以上，用减象限，余为入末限。其积度满象限去之，为二分后黄道积度，在四十八度一十八分、秒二十二以下为初限；以上，用减象限，余为入末限。

82. <span id="志第三十二_律历十二-纪元历-82"></span>
求每日午中赤道日度：以所求日午中黄道积度，入至后初限、分后末限度及分秒，进三位，加二十万二千五十少，开平方除之，所得，减去四百四十九半，余在初限者，直以二至赤道日度加而命之；在末限者，以减象限，余以二分赤道日度加而命之：即每日午中赤道日度。以所求日午中黄道积度，入至后末限、分后初限度及分秒，进三位，用减三十万三千五十少，开平方除之，所得，以减五百五十半，余在初限者，直以二分赤道日度加而命之；在末限者，以减象限，余以二至赤道日度加而命之：即每日午中赤道日度。

83. <span id="志第三十二_律历十二-纪元历-83"></span>
求太阳入宫日时刻及分：各置入宫宿度及分秒，以其日晨前夜半日度减之，余以二十四乘，为时实；以其日太阳行度及分秒为法实，如法而一，为半时数；不满，进二位，为刻实；以二十四乘，前法除之为刻，不满，退除为分。其半时命起子正，算外，即得太阳入宫初正时、刻及分。其逐刻日、时及分，旧历均其日数，从其简略，未尽其详。今但依入宫正术求之，即允协天道。

84. <span id="志第三十二_律历十二-纪元历-84"></span>
步晷漏

85. <span id="志第三十二_律历十二-纪元历-85"></span>
二至限：一百八十二、分六十二、秒一十八。

86. <span id="志第三十二_律历十二-纪元历-86"></span>
象限：九十一、分二十一、秒九。

87. <span id="志第三十二_律历十二-纪元历-87"></span>
一象度：九十一、分二十一、秒四十三。

88. <span id="志第三十二_律历十二-纪元历-88"></span>
冬至后初限夏至后末限：六十二日、分二十。

89. <span id="志第三十二_律历十二-纪元历-89"></span>
夏至后初限冬至后末限：一百二十日、分四十二。

90. <span id="志第三十二_律历十二-纪元历-90"></span>
已上分秒母各同一百。

91. <span id="志第三十二_律历十二-纪元历-91"></span>
冬至岳台晷影常数：一丈二尺八寸三分。

92. <span id="志第三十二_律历十二-纪元历-92"></span>
夏至岳台晷影常数：一尺五寸六分。

93. <span id="志第三十二_律历十二-纪元历-93"></span>
昏明分：一百八十二少。

94. <span id="志第三十二_律历十二-纪元历-94"></span>
昏明刻：二分三百六十四半。

95. <span id="志第三十二_律历十二-纪元历-95"></span>
辰刻：八分二百四十三。

96. <span id="志第三十二_律历十二-纪元历-96"></span>
半辰刻：四分一百二十一半。

97. <span id="志第三十二_律历十二-纪元历-97"></span>
刻法：七百二十九。

98. <span id="志第三十二_律历十二-纪元历-98"></span>
求午中入气：置所求日大余及半法，以所入气大、小余减之，为其日午中入气日及余。

99. <span id="志第三十二_律历十二-纪元历-99"></span>
求午中中积：置其气中积，以午中入气日及余加之，其余以日法退除为分秒。

100. <span id="志第三十二_律历十二-纪元历-100"></span>
为所求日午中中积及分秒。

101. <span id="志第三十二_律历十二-纪元历-101"></span>
求午中入二至后初末限；置午中中积及分，为入冬至后；满二至限去之，为入夏至后。其二至后，如在初限已下为入初限；已上，覆减二至限，余为入末限。

102. <span id="志第三十二_律历十二-纪元历-102"></span>
求岳台晷影午中定数：冬至后初限、夏至后末限，以百通日，内分，自相乘为实，置之；以七百二十五除之，所得，加一十万六百一十七，并入限分，折半为法，实如法而一为分，不满，退除为小分，其分满十为寸，寸满十为尺，用减冬至岳台晷影常数，即得所求午中晷影定数。夏至后初限、冬至后末限，以百通日，内分，自相乘，为实，乃置入限分，九因，再折，加一十九万八千七十五为法，其夏至前后，日如在半限以上者，减去半限，余置于上，列半限于下，以上减下，余以乘上，进二位，七十七除之，所得加法为定法，然后除之。 实如法而一为分，不满，退除为小分，其分满十为寸，寸满十为尺，以加夏至岳台晷影常数，即得所求日午中晷影定数。

103. <span id="志第三十二_律历十二-纪元历-103"></span>
求每日日行积度：以午中入气余乘其日盈缩分，日法而一，冬至后盈加缩减、夏至后缩加盈减先后数，以先加后减中积日及分秒，满与不足，进退其日，为所求日行积度及分秒。

104. <span id="志第三十二_律历十二-纪元历-104"></span>
求每日赤道内外度：置所求日午中日行积度及分，如不满二至限，在象限已下为冬至后度；象限已上，用减二至限，为夏至前度。如满二至限去之，余在象限以下为夏至后度；象限以上，用减二至限，为冬至前度。并置之于上，列象限于下，以上减下，余以乘上，冬至前后五百一十七而一，夏至前后四百而一为度，不满，退除为分，以加二至前后度，所得，用减象限，余置于上，列二至限于下，以上减下，余以乘上，其度、分、秒皆以百通，然后乘之。 退一位，如三十四万八千八百五十六而一为秒，满百为分，分满百为度，即所求日黄道去赤道内外度及分。

105. <span id="志第三十二_律历十二-纪元历-105"></span>
冬至前后为外，夏至前后为内。

106. <span id="志第三十二_律历十二-纪元历-106"></span>
求每日午中太阳去极度；以每日午中黄道去赤道内、外度及分，内减外加一象度及分，为每日午中太阳去极度及分。

107. <span id="志第三十二_律历十二-纪元历-107"></span>
求每日日出入分晨昏分半昼分：置所求日黄道去赤道内外度及分，以三百六十三乘之，进一位，如二百三十九而一，所得，以加减一千八百二十二半，赤道内以减，赤道外以加。 为所求日日出分；用减日法，为日入分。以昏明分减日出分，为晨分；加日入分，为昏分；以日出分减半法，为半昼分。

108. <span id="志第三十二_律历十二-纪元历-108"></span>
求每日昼夜刻日出入辰刻：置日出分，倍之，进一位，满刻法为刻，不满为分，即所求日夜刻；以减百刻，余为昼刻；半夜刻，满辰刻为辰数；命子正，算外，即日出辰刻；以半辰刻加之，即命起时初。 以昼刻加之，满辰刻为辰数；命日出，算外，即日入辰刻及分。

109. <span id="志第三十二_律历十二-纪元历-109"></span>
求每更点差刻及逐更点辰刻：置夜刻，减去十五刻，五而一，为更差；又五而一，为点差。以昏明刻加日入辰刻，即初更辰刻；以更点差刻累加之，满辰刻及分去之，各得更点所入辰刻及分。

110. <span id="志第三十二_律历十二-纪元历-110"></span>
求每日距中度及每更差度：置所求日黄道去赤道内、外度及分，以四千四百三十五乘之，如五千八百一十二而一为度，不满，退除为分，以内加外减一百度七十二分、秒七为距中度。用减一百六十四度八十一分、秒五十七，余四因，退一位，为每更差度。

111. <span id="志第三十二_律历十二-纪元历-111"></span>
求昏晓五更及攒点中星：置距中度，以其日午中赤道日度加而命之，即昏中星所格宿次，命为初更中星；以每更差度加而命之，即二更中星；以每更差度累加之，满赤道宿度去之，即逐更及攒点中星；加三十六度六十二分、秒五十七，满赤道宿度去之，即晓中星。

112. <span id="志第三十二_律历十二-纪元历-112"></span>
求九服晷景：各于所在测冬夏二至晷数，乃相减之，余为二至差数。如地在岳台南测夏至晷景在表南者，并冬夏二至晷数为二至差数。其所求日在冬至后初限、夏至后末限者，置岳台冬至晷景常数，以所求日岳台午中晷景定数减之，余以其处二至差数乘之，如岳台二至差数一丈一尺二寸七分而一，所得，以减其处冬至晷数，即其地其日中晷定数。所求日在夏至后初限、冬至后末限者，置所求日岳台午中晷景定数，以岳台夏至晷景常数减之，余以其处二至差数乘之，如岳台二至差数而一，所得，以加其处夏至晷数，即其地其日中晷定数。如其处夏至景在表南者，以所得之数减其处夏至晷数，余为其地其日中晷定数，亦在表南也。其所得之数多于其处夏至晷数，即减去夏至晷数，余为其地其日中晷定数，在表北也。

113. <span id="志第三十二_律历十二-纪元历-113"></span>
求九服所在昼夜漏刻：各于所在下水漏，以定其处冬夏二至夜刻，但得一至可矣，不必须要冬夏二至。 乃与五十刻相减，余为至差刻。置所求日黄道去赤道内外度及分，以至差刻乘之，进一位，如二百三十九而一为刻，不尽，以刻法乘之，复八而一为分，内减外加五十刻，即所求日夜刻；减百刻，余为昼刻。其日日出入辰刻及更点差刻、每更点辰刻，并依岳台术求之。

114. <span id="志第三十二_律历十二-纪元历-114"></span>
步月离

115. <span id="志第三十二_律历十二-纪元历-115"></span>
转周分：二十万八百七十三、秒九百九十。

116. <span id="志第三十二_律历十二-纪元历-116"></span>
转周日：二十七、余四千四十三、秒九百九十。

117. <span id="志第三十二_律历十二-纪元历-117"></span>
朔差日：一、余七千一百一十四、秒九千一十。

118. <span id="志第三十二_律历十二-纪元历-118"></span>
望策：一十四、余五千五百七十九。

119. <span id="志第三十二_律历十二-纪元历-119"></span>
弦策：七、余二千七百八十九半。

120. <span id="志第三十二_律历十二-纪元历-120"></span>
已上秒母一万。

121. <span id="志第三十二_律历十二-纪元历-121"></span>
七日：初数六千四百七十八，初约分八十九；末数八百一十二，末约分一十一。

122. <span id="志第三十二_律历十二-纪元历-122"></span>
十四日：初数五千六百六十六，初约分七十八；末数一千六百二十四，末约分二十二。

123. <span id="志第三十二_律历十二-纪元历-123"></span>
二十一日：初数四千八百五十四，初约分六十七；末数二千四百三十六，末约分三十三。

124. <span id="志第三十二_律历十二-纪元历-124"></span>
二十八日：初数四千四十三，初约分五十五。

125. <span id="志第三十二_律历十二-纪元历-125"></span>
上弦：九十一度、分三十一、秒四十三。

126. <span id="志第三十二_律历十二-纪元历-126"></span>
望：一百八十二度、分六十二、秒八十六。

127. <span id="志第三十二_律历十二-纪元历-127"></span>
下弦：二百七十三度、分九十四、秒二十九。

128. <span id="志第三十二_律历十二-纪元历-128"></span>
月平行：十三度、分三十六、秒八十七太。

129. <span id="志第三十二_律历十二-纪元历-129"></span>
已上分、秒母皆同一百。

130. <span id="志第三十二_律历十二-纪元历-130"></span>
求天正十一月经朔入转：置天正十一月经朔加时积分，以转周分及秒去之，不尽，满日法除之为日，不满为余秒，命日，算外，即所求年天正十一月经朔加时入转日及余秒。若以朔差日及余秒加之，满转周日及余秒去之，即次朔加时入转日。

131. <span id="志第三十二_律历十二-纪元历-131"></span>
求弦望入转：各因其月经朔加时入转日及余秒，以弦策累加之，去命如前，即上弦、望及下弦经日加时入转日及余秒。

132. <span id="志第三十二_律历十二-纪元历-132"></span>
求朔弦望入转朏朒定数：置入转余，以其日算外损益率乘之，如日法而一，所得，以损益其下朏朒积为定数。其四七日下余如初数已下者，初率乘之，初数而一，以损益朏朒为定数。如初数已上者，以初数减之，余乘末率，末数而一，用减初率，余加朏朒为定数。其十四日下余如初数已上者，初数减之，余乘末率，末数而一，为朏朒定数。

133. <span id="志第三十二_律历十二-纪元历-133"></span>
求朔弦望定日：各置经朔、弦、望小余，以入气、入转朏朒定数朏减朒加之，满与不足，进退大余，命己卯，算外，各得定日日辰及余。定朔干名与后朔干名同者月大，不同者月小，其月内无中气者为闰月。凡注历，观定朔小余，秋分后在日法四分之三已上者，进一日；春分后定朔日出分差如春分之日者，三约之，用减四分之三；定朔小余及此数已上者，亦进一日；或当交亏初在日入已前者，其朔不进。

134. <span id="志第三十二_律历十二-纪元历-134"></span>
弦、望定小余不满日出分者，退一日；望若有食亏初在日出已前者，定望小余进满日出分，亦进一日。又月行九道迟疾，有三大二小；日行盈缩累增损之，则有四大三小，理数然也。若俯循常仪，当察加时早晚，随其所近而进退之，使不过三大二小。

135. <span id="志第三十二_律历十二-纪元历-135"></span>
求定朔弦望加时日所在度：置定朔、弦、望约余，副之，以乘其日盈缩分，万约之，所得，盈加缩减其副，满百为分，分满百为度，以加其日夜半日度，命之，各得其日加时日躔黄道宿次。

136. <span id="志第三十二_律历十二-纪元历-136"></span>
求平交日辰：置交终日及余秒，以其月经朔加时入交泛日及余秒减之，余为平交入其月经朔加时后日算及余秒，以加减其月经朔大、小余，其大余命己卯，算外，即平交日辰及余秒。求次交者，以交终日及余秒加之，大余满纪法去之，命如前，即次平交日辰及余秒。

137. <span id="志第三十二_律历十二-纪元历-137"></span>
求平交入转朏朒定数：置平交小余，加其日夜半入转余，以乘其日损益率，日法而一，所得，以损益其下朏朒积为定数。

138. <span id="志第三十二_律历十二-纪元历-138"></span>
求正交日辰：置平交小余，以平交入转朏朒定数朏减朒加之，满与不足，进退日辰，即正交日辰及余秒；与定朔日辰相距，即所在月日。

139. <span id="志第三十二_律历十二-纪元历-139"></span>
求经朔加时中积：各以其月经朔加时入气日及余，加其气中积及余，其日命为度，其余以日法退除为分秒，即其月经朔加时中积度及分秒。

140. <span id="志第三十二_律历十二-纪元历-140"></span>
求正交加时黄道月度：置平交入经朔加时后日算及约余秒，以日法通日，内余，进一位，如五千四百五十三而一为度，不满，退除为分秒，以加其月经朔加时中积，然后以冬至加时黄道日度加而命之，即得其月正加时月离黄道宿度及分秒。如求次交者，以交终度及分秒加而命之，即得所求。

141. <span id="志第三十二_律历十二-纪元历-141"></span>
求黄道宿积度：置正交加时黄道宿全度，以正交加时月离黄道宿度及分秒减之，余为距后度及分秒，以黄道宿度累加之，即各得正交后黄道宿积度及分秒。

142. <span id="志第三十二_律历十二-纪元历-142"></span>
求黄道宿积度入初末限：各置黄道宿积度及分秒，满交象度及分去之，在半交象已下为初限；已上者，以减交象度，余为入末限。入交积度、交象度并在交会术中。

143. <span id="志第三十二_律历十二-纪元历-143"></span>
求月行九道宿度：凡月行所交，冬入阴历，夏入阳历，月行青道。冬至、夏至后，青道半交在春分之宿，当黄道东；立冬、立夏后，青道半交在立春之宿，当黄道东南：至所冲之宿亦如之。 冬入阳历，夏入阴历，月行白道。冬至、夏至后，白道半交在秋分之宿，当黄道西；立冬、立夏后，白道半交在立秋之宿，当黄道西北：至所冲之宿亦如之。 春入阳历，秋入阴历，月行朱道。春分、秋分后，朱道半交在夏至之宿，当黄道南；立春、立秋后，朱道半交在立夏之宿，当黄道西南：至所冲之宿亦如之。 春入阴历，秋入阳历，月行黑道。春分、秋分后，黑道半交在冬至之宿，当黄道北；立春、立秋后，黑道半交在立冬之宿，当黄道东北：至所冲之宿亦如之。 四序离为八节，至阴阳之所交，皆与黄道相会，故月行有九道。各以所入初、末限度及分减一百一度，余以所入初、末限度及分乘之，半而退位为分，分满百为度，命为月道与黄道泛差。凡日以赤道内为阴，外为阳；月以黄道内为阴、外为阳。故月行正交，入夏至后宿度内为同名，入冬至后宿度内为异名。

144. <span id="志第三十二_律历十二-纪元历-144"></span>
其在同名者，置月行与黄道泛差，九因八约之，为定差。半交后、正交前以差减，正交后、半交前以差加。此加减出入六度，正如黄、赤道相交同名之差。若较之渐异，则随交所在，迁变不常。 仍以正交度距秋分度数乘定差，如象限而一，所得，为月道与赤道定差，前加者为减，减者为加。其在异名者，置月行与黄道泛差，七因八约之，为定差；半交后、正交前以差加，正交后、半交前以差减。此加减出入六度，异如黄赤道相交异名之差，若较之渐同，则随交所在，迁变不常。 仍以正交度距春分度数乘定差，如象限而一，所得，为月行与赤道定差，前加者为减，减者为加；皆加减黄道宿积度，为九道宿积度；以前宿九道积度减之，为其宿九道度及分。其分就近约为太、半、少。论春、夏、秋、冬，以四时日所在宿度为正。

145. <span id="志第三十二_律历十二-纪元历-145"></span>
求正交加时月离九道宿度：以正交加时黄道日度及分减一百一度，余以正交度及分乘之，半而退位为分，分满百为度，命为月道与黄道泛差。其在同名者，置月行与黄道泛差，九因八约之，为定差，以加；仍以正交度距秋分度数乘定差，如象限而一，所得，为月道与赤道定差，以减。其在异名者，置月行与黄道泛差，七因八约之，为定差，以减；仍以正交度距春分度数乘定差，如象限而一，所得，为月道与赤道定差，以加。置正交加时黄道月度及分，以二差加减之，即正交加时月离九道宿度及分。

146. <span id="志第三十二_律历十二-纪元历-146"></span>
求定朔弦望加时月所在度：置定朔加时日躔黄道宿次，凡合朔加时，月行潜在日下，与太阳同度，是为加时月离宿次；各以弦、望度及分秒加其所当弦、望加时日躔黄道宿度，满宿次去之，命如前，各得定朔、弦、望加时月所在黄道宿度及分秒。

147. <span id="志第三十二_律历十二-纪元历-147"></span>
求定朔弦望加时九道月度：各以定朔、弦、望加时月离黄道宿度及分秒，加前宿正交后黄道积度，为定朔、弦、望加时正交后黄道积度。如前求九道积度，以前宿九道积度减之，余为定朔、弦、望加时九道月离宿度及分秒。其合朔加时若非正交，则日在黄道、月在九道。所入宿度虽多少不同，考其两极，若应绳准，故云月行潜在日下，与太阳同度。

148. <span id="志第三十二_律历十二-纪元历-148"></span>
求定朔午中入转：以经朔小余与半法相减，余以加减经朔加时入转，经朔小余少，如半法加之；多，如半法减之。 为经朔午中入转。若定朔大余有进退，亦加减转日，否则因经为定，命日，算外，即得所求。次月仿此求之。

149. <span id="志第三十二_律历十二-纪元历-149"></span>
求每日午中入转：因定朔午中入转日及余秒，每日累加一日，满转周日及余秒去之，命如前，即得每日午中入转日及余秒。

150. <span id="志第三十二_律历十二-纪元历-150"></span>
求晨昏月度：置其日晨分，乘其日算外转定分，日法而一，为晨转分；用减转定分，余为昏转分；又以朔、弦、望定小余乘转定分，日法而一，为加时分；以减晨昏转分，为前；不足，覆减之，余为后；乃前加后减加时月度，即晨、昏月所在宿度及分秒。

151. <span id="志第三十二_律历十二-纪元历-151"></span>
求朔弦望晨昏定程：各以其朔昏定月减上弦昏定月，余为朔后昏定程；以上弦昏定月减望昏定月，余为上弦后昏定程；以望晨定月减下弦晨定月，余为望后晨定程；以下弦晨定月减后朔晨定月，余为下弦后晨定程。

152. <span id="志第三十二_律历十二-纪元历-152"></span>
求每日转定度：累计每程相距日转定分，与晨昏定程相减，余以相距日数除之，为日差；定程多为加，定程少为减。 以加减每日转定分，为每日转定度及分秒。

153. <span id="志第三十二_律历十二-纪元历-153"></span>
求每日晨昏月：因朔、弦、望晨昏月，加每日转定度及分秒，满宿次去之，为每日晨昏月。凡注历，目朔日注昏月，望后次日注晨月。 已前月度以究算术之精微，如求其速要，即依后术径求。

154. <span id="志第三十二_律历十二-纪元历-154"></span>
求经朔加时平行月：各以其月经朔入气日及余秒，其余以日法退除为分秒。

155. <span id="志第三十二_律历十二-纪元历-155"></span>
加其气中积日及约分，命日为度，即为经朔加时平行月积度及分秒。

156. <span id="志第三十二_律历十二-纪元历-156"></span>
求所求日加时平行月：置所求日大余及加时小余，以其月经朔大、小余减之，余为入经朔加时后日数及余；以其日乘月平行度及分秒，列于上位，又以其余乘月平行度及分秒，满日法除之为度，不满，退除为分秒，并上位，用加经朔加时平行月，满周天度及分秒去之，即得所求日加时平行月积度及分秒。

157. <span id="志第三十二_律历十二-纪元历-157"></span>
求所求日加时入转：以所求日加时入经朔加时后日数及余，加经朔加时入转日及余秒，满转周日及余秒去之，命日，算外，即得所求。其余先以日法退除为分秒。

158. <span id="志第三十二_律历十二-纪元历-158"></span>
求所求日加时定月：置所求日加时入转分，以其日算外加减差乘之，百约为分，分满百为度，加减其下迟疾度，为迟疾定度；乃以迟减疾加所求日加时平行月，为定月。各以天正冬至加时黄道日度加而命之，即得所求日加时月离黄道宿度及分秒。

159. <span id="志第三十二_律历十二-纪元历-159"></span>
其入转若在四、七日者，如求朏朒术入之。
