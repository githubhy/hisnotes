---
weight: 88
title: 表第十五上 宰相世系五十
---

# 表第十五上 宰相世系五十

1. <span id="表第十五上_宰相世系五十-1"></span>
敬氏出自妫姓。陈厉公子完适齐，谥曰葆仲，子孙以谥为氏。敬仲之后至秦有敬丕，丕生教，为河东太守，子孙因官家焉。裔孙韶，汉末为扬州刺史，生昌，封猗氏侯。昌生归。

2. <span id="表第十五上_宰相世系五十-2"></span>
敬氏宰相一人。晖。

3. <span id="表第十五上_宰相世系五十-3"></span>
桓氏出自姜姓。齐桓公之后，以谥为氏。又云，出自子姓，宋桓公之后向魋，亦号桓氏。珠汉有太子少傅桓荣，世居谯国龙亢。荣八世孙彝，晋宣城内。五子：云、温、豁、秘、冲。

4. <span id="表第十五上_宰相世系五十-4"></span>
冲，荆州刺史、丰城公，生嗣谦、修。修，晋护军将军、长社侯，过江居丹杨。

5. <span id="表第十五上_宰相世系五十-5"></span>
生尹，尹生崇之，崇之七世孙法嗣。桓氏宰相一人。彦范。

6. <span id="表第十五上_宰相世系五十-6"></span>
祝氏出自姬姓。周武王克商，封黄帝之后于祝，后为齐所并，其封域至齐之间祝阿、祝丘是也。珠汉有司徒恬，孙羲生广，广为始平太守，子孙留守焉。生魏太中大夫仍，仍生谌，晋骠骑府司马。谌生偃，散骑常侍，以平关中兵寇，封始平县伯。生瑜，瑜生熙，熙生宝，三世袭封。二子：老、归。老，后魏辅国将军、中外都督。二子：猷、俟。

7. <span id="表第十五上_宰相世系五十-7"></span>
纪氏出自姜姓。炎帝之后封于纪，侯爵，为齐所灭，因以因为氏。隋有司农少卿和整，世居天水上邽，生士腾。

8. <span id="表第十五上_宰相世系五十-8"></span>
纪氏宰相一人。处讷。

9. <span id="表第十五上_宰相世系五十-9"></span>
郑氏自姬姓。周厉王少子友封于郑，是为桓公，其地华州郑县是也。生武公，与晋文侯侠辅平王，东迁于洛，徙溱、洧之间，谓之新郑，其地河南新郑是也。十三世孙幽公为韩所灭，子孙播迁陈、宋之间，以国为氏。幽公生公子鲁，鲁六世孙荣，号郑君，生当时，汉大司农，居荥阳开封。生韬，韬生江都守仲，仲生房，记生赵相季，季生议郎奇。奇生稚，汉末自陈居河南开封，晋置荥阳郡，遂为郡人。

10. <span id="表第十五上_宰相世系五十-10"></span>
稚生御史中丞宾，宾生兴，子赣，莲勺令。兴生众，字仲师，大司农。众生城门校尉安世，安世生骑都尉綝，綝生上计掾熙，熙二子：泰、浑。浑，魏少府大匠。浑生崇，晋荆州刺史。崇生遹，遹生随，扶风太守。随生赵侍中略，略六子：翳、豁、渊、静、悦、楚。豁字明，燕太子少傅，济南公，生温。温四子：涛、晔、简、恬。

11. <span id="表第十五上_宰相世系五十-11"></span>
涛居陇西。晔，后魏建威将军、南阳公，为北祖。简为南祖。恬为中祖。晔生中书博士茂，一名小白，七子：白麟、胤伯、叔夜、洞林、归藏、连山、幼麟，因号“七房郑氏”。大房白麟后绝，第三房叔夜后无闻。

12. <span id="表第十五上_宰相世系五十-12"></span>
郑氏定著二房：一曰北祖，二曰南祖。宰相九人。北祖有珣瑜、覃、朗、余庆、从谠、从昌；南祖有絪；荥阳郑氏有畋；沧州郑氏有愔。

13. <span id="表第十五上_宰相世系五十-13"></span>
钟氏出自子姓，与宗氏皆晋伯宗之从也。伯宗子州犁仕楚，食采于钟离，因以为姓。楚汉时有钟离眜，为项羽将，有二子：长曰发，居九江，仍故姓；次曰接，居颍川长社，为钟氏。汉有西曹掾皓，字秀明，二子：边、敷。迪，郡主簿，生繇、演。繇字元常，魏太傅、定陵侯。生毓、会。毓字稚叔，侍中、廷尉。生骏，骏字伯道，晋黄门侍郎。生晔，字叔光，公府掾。生雅，字彦胄，过江仕晋，侍中。生诞，字世长，中军参军。生靖，字道寂，颍川太守。生源，字循本，后魏永安太守。

14. <span id="表第十五上_宰相世系五十-14"></span>
生挺，字法秀，襄城太守、颍川郡公。生蹈，字之义，南齐中军。二子：

15. <span id="表第十五上_宰相世系五十-15"></span>
屿、嵘。屿字秀望，梁永嘉县丞。生宠，字元辅，为临海令。避侯景之难，徙居南康赣县，生宝慎。宋氏出自子姓。殷王帝乙长子启，周武王封之于宋，三十六世至君偃，为楚所灭，子孙以国为氏。楚有上将军义，义生昌，汉中尉，始居西河介休。十二世孙晃，晃三子：恭、畿、洽，徙广平利人。

16. <span id="表第十五上_宰相世系五十-16"></span>
源氏出自魏圣武帝诘汾长子疋孤。七世孙秃发傉檀，据南凉，子贺降后魏，太武见之曰：“与卿同源，可改为源氏。”位太尉、陇西宣王。生侍中冯翊惠公怀，怀二子：子邕、子恭。子恭字灵顺，中书监、临汝文献公，周、隋之际，居邻郡安阳。生彪，字文宗，隋莒州刺史、临颍县公，生师民。

17. <span id="表第十五上_宰相世系五十-17"></span>
牛氏出自子姓。宋微子之后司寇牛父，子孙以王父字为氏。汉有牛邯，为护羌校尉。因居陇西，后徙安定，再徙鹑觚。

18. <span id="表第十五上_宰相世系五十-18"></span>
苗氏出自{艹干}姓。楚若敖生斗伯比，伯比生子良。子良生越椒，字伯棼，以罪诛。其子贲皇奔晋，晋侯与之苗邑，因以为氏，其地河内轵县南有苗亭，即其地也。上党长子县有苗袭夔。

19. <span id="表第十五上_宰相世系五十-19"></span>
吕氏出自姜姓。炎帝裔孙为诸侯，号共工氏。有地在弘农之间，从孙伯夷，佐尧掌礼，使遍掌四岳，为诸侯伯，号太岳。又佐禹治水，有功，赐氏曰吕，封为吕侯。吕者，膂也，谓能为股肱心膂也。其地蔡州新蔡是也。历夏、商，世有国土，至周穆王，吕侯入为司寇，宣王世改“吕”为“甫”，春秋时为强国所并，其地后为蔡平侯所居。吕侯枝庶子孙，当商、周之际，或为庶人。吕尚字子牙，号太公望，封于齐。十九世孙康公贷为田和所篡，迁于海滨。康公七世孙礼，秦昭襄王十九年自齐奔秦，辚柱国、少宰、北平侯。二子：伯昌、仲景。伯昌生青，以令尹从汉高祖，封阳信侯，谥曰胡。唐有隋州刺史仁宗，即其后也。康公未失国昌，吕氏子孙先已散居韩、魏、齐、鲁之间，其后又徙东平寿张。魏有徐州刺史万年亭侯虔，字子路，孙行钧，其后世居河东。

20. <span id="表第十五上_宰相世系五十-20"></span>
以上表略
