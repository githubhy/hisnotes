---
weight: 64
title: 志第四十七 艺文一
---

# 志第四十七 艺文一

1. <span id="志第四十七_艺文一-1"></span>
自《六经》焚于秦而复出于汉，其师傅之道中绝，而简编脱乱讹缺，学者莫得其本真，于是诸儒章句之学兴焉。其后传注、笺解、义疏之流，转相讲述，而圣道粗明，然其为说固已不胜其繁矣。至于上古三皇五帝以来世次，国家兴灭终始，僭窃伪乱，史官备矣。而传记、小说，外暨方言、地理、职官、氏族，皆出于史官之流也。自孔子在时，方脩明圣经以绌缪异，而老子著书论道德。接乎周衰，战国游谈放荡之士，田骈、慎到、列、庄之徒，各极其辩；而孟轲、荀卿始专脩孔氏，以折异端。然诸子之论，各成一家，自前世皆存而不绝也。夫王迹熄而《诗》亡，《离骚》作而文辞之士兴。历代盛衰，文章与时高下。然其变态百出，不可穷极，何其多也。自汉以来，史官列其名氏篇第，以为六艺、九种、七略；至唐始分为四类，曰经、史、子、集。而藏书之盛，莫盛于开元，其著录者，五万三千九百一十五卷，而唐之学者自为之书者，又二万八千四百六十九卷。呜呼，可谓盛矣！

2. <span id="志第四十七_艺文一-2"></span>
《六经》之道，简严易直而天人备，故其愈久而益明。其余作者众矣，质之圣人，或离或合。然其精深闳博，各尽其术，而怪奇伟丽，往往震发于其间，此所以使好奇博爱者不能忘也。然凋零磨灭，亦不可胜数，岂其华文少实，不足以行远欤？

3. <span id="志第四十七_艺文一-3"></span>
而俚言俗说，猥有存者，亦其有幸不幸者欤？今著于篇，有其名而亡其书者，十盖五六也，可不惜哉。

4. <span id="志第四十七_艺文一-4"></span>
初，隋嘉则殿书三十七万卷，至武德初，有书八万卷，重复相糅。王世充平，得隋旧书八千余卷，太府卿宋遵贵监运东都，浮舟溯河，西致京师，经砥柱舟覆，尽亡其书。贞观中，魏征、虞世南、颜师古继为秘书监，请购天下书，选五品以上子孙工书者为书手，缮写藏于内库，以宫人掌之。玄宗命左散骑常侍、昭文馆学士马怀素为脩图书使，与右散骑常侍、崇文馆学士褚无量整比。会幸东都，乃就乾元殿东序检校。无量建议：御书以宰相宋璟、苏颋同署，如贞观故事。又借民间异本传录。及还京师，迁书东宫丽正殿，置修书院于著作院。其后大明宫光顺门外、东都明福门外，皆创集贤书院，学士通籍出入。既而太府月给蜀郡麻纸五千番，季给上谷墨三百三十六丸，岁给河间、景城、清河、博平四郡兔千五百皮为笔材。两都各聚书四部，以甲、乙、丙、丁为次，列经、史、子、集四库。其本有正有副，轴带帙签皆异色以别之。

5. <span id="志第四十七_艺文一-5"></span>
安禄山之乱，尺简不藏。元载为相，奏以千钱购书一卷，又命拾遗苗发等使江淮括访。至文宗时，郑覃侍讲，进言经籍未备，因诏秘阁搜采，于是四库之书复完，分藏于十二库。黄巢之乱，存者盖鲜。昭宗播迁，京城制置使孙惟晟敛书本军，寓教坊于秘阁，有诏还其书，命监察御史韦昌范等诸道求购，及徙洛阳，荡然无遗矣。

6. <span id="志第四十七_艺文一-6"></span>
甲部经录，其类十一：一曰《易》类，二曰《书》类，三曰《诗》类，四曰《礼》类，五曰《乐》类，六曰《春秋》类，七曰《孝经》类，八曰《论语》类，九曰谶纬类，十曰经解类，十一曰小学类。凡著录四百四十家，五百九十七部，六千一百四十五卷。不著录一百一十七家，三千三百六十卷。

7. <span id="志第四十七_艺文一-7"></span>
《连山》十卷

8. <span id="志第四十七_艺文一-8"></span>
司马膺注《归藏》十三卷

9. <span id="志第四十七_艺文一-9"></span>
《周易》卜商《传》二卷

10. <span id="志第四十七_艺文一-10"></span>
孟喜《章句》十卷

11. <span id="志第四十七_艺文一-11"></span>
京房《章句》十卷

12. <span id="志第四十七_艺文一-12"></span>
费直《章句》四卷

13. <span id="志第四十七_艺文一-13"></span>
马融《章句》十卷

14. <span id="志第四十七_艺文一-14"></span>
荀爽《章句》十句

15. <span id="志第四十七_艺文一-15"></span>
郑玄注《周易》十卷

16. <span id="志第四十七_艺文一-16"></span>
刘表《注》五卷

17. <span id="志第四十七_艺文一-17"></span>
董遇《注》十卷

18. <span id="志第四十七_艺文一-18"></span>
宋忠《注》十卷

19. <span id="志第四十七_艺文一-19"></span>
王肃《注》十卷

20. <span id="志第四十七_艺文一-20"></span>
王弼《注》七卷

21. <span id="志第四十七_艺文一-21"></span>
又《大衍论》三卷

22. <span id="志第四十七_艺文一-22"></span>
虞翻《注》九卷

23. <span id="志第四十七_艺文一-23"></span>
陆绩《注》十三卷

24. <span id="志第四十七_艺文一-24"></span>
姚信《注》十卷

25. <span id="志第四十七_艺文一-25"></span>
荀辉《注》十卷

26. <span id="志第四十七_艺文一-26"></span>
蜀才《注》十卷

27. <span id="志第四十七_艺文一-27"></span>
王廙《注》十卷

28. <span id="志第四十七_艺文一-28"></span>
干宝《注》十卷

29. <span id="志第四十七_艺文一-29"></span>
又《爻义》一卷

30. <span id="志第四十七_艺文一-30"></span>
黄颖《注》十卷

31. <span id="志第四十七_艺文一-31"></span>
崔浩《注》十卷

32. <span id="志第四十七_艺文一-32"></span>
崔觐《注》十三卷

33. <span id="志第四十七_艺文一-33"></span>
何胤《注》十卷

34. <span id="志第四十七_艺文一-34"></span>
卢氏《注》十卷

35. <span id="志第四十七_艺文一-35"></span>
傅氏《注》十四卷

36. <span id="志第四十七_艺文一-36"></span>
王又玄《注》十卷

37. <span id="志第四十七_艺文一-37"></span>
王凯冲《注》十卷

38. <span id="志第四十七_艺文一-38"></span>
荀氏《九家集解》十卷

39. <span id="志第四十七_艺文一-39"></span>
马、郑、二王《集解》十卷

40. <span id="志第四十七_艺文一-40"></span>
王弼、韩康伯《注》十卷

41. <span id="志第四十七_艺文一-41"></span>
二王《集解》十卷

42. <span id="志第四十七_艺文一-42"></span>
张璠《集解》十卷

43. <span id="志第四十七_艺文一-43"></span>
又《略论》一卷

44. <span id="志第四十七_艺文一-44"></span>
谢万注《系辞》二卷

45. <span id="志第四十七_艺文一-45"></span>
桓玄注《系辞》二卷

46. <span id="志第四十七_艺文一-46"></span>
荀谚注《系辞》二卷

47. <span id="志第四十七_艺文一-47"></span>
荀柔之注《系辞》二卷

48. <span id="志第四十七_艺文一-48"></span>
宋褰注《系辞》二卷

49. <span id="志第四十七_艺文一-49"></span>
宋明帝注《义疏》二十卷

50. <span id="志第四十七_艺文一-50"></span>
张该等《群臣讲易疏》二十卷

51. <span id="志第四十七_艺文一-51"></span>
梁武帝《大义》二十卷

52. <span id="志第四十七_艺文一-52"></span>
又《大义疑问》二十卷

53. <span id="志第四十七_艺文一-53"></span>
萧伟《发义》一卷

54. <span id="志第四十七_艺文一-54"></span>
又《几义》一卷

55. <span id="志第四十七_艺文一-55"></span>
萧子政《义疏》十四卷

56. <span id="志第四十七_艺文一-56"></span>
又《系辞义》二卷

57. <span id="志第四十七_艺文一-57"></span>
张讥《讲疏》三十卷

58. <span id="志第四十七_艺文一-58"></span>
何妥《讲疏》十三卷

59. <span id="志第四十七_艺文一-59"></span>
褚仲都《讲疏》十六卷

60. <span id="志第四十七_艺文一-60"></span>
梁蕃《文句义疏》二十卷

61. <span id="志第四十七_艺文一-61"></span>
又《开题论序疏》十卷

62. <span id="志第四十七_艺文一-62"></span>
《释序义》三卷

63. <span id="志第四十七_艺文一-63"></span>
刘瓛《系辞义疏》二卷

64. <span id="志第四十七_艺文一-64"></span>
又《乾坤义疏》一卷

65. <span id="志第四十七_艺文一-65"></span>
钟会《周易论》四卷

66. <span id="志第四十七_艺文一-66"></span>
范氏《周易论》四卷

67. <span id="志第四十七_艺文一-67"></span>
应吉甫《明易论》一卷

68. <span id="志第四十七_艺文一-68"></span>
邹湛《统略论》三卷

69. <span id="志第四十七_艺文一-69"></span>
阮长成、阮仲容《难答论》二卷

70. <span id="志第四十七_艺文一-70"></span>
宋处宗《通易论》一卷

71. <span id="志第四十七_艺文一-71"></span>
宣聘《通易象论》一卷

72. <span id="志第四十七_艺文一-72"></span>
栾肇《通易象论》一卷

73. <span id="志第四十七_艺文一-73"></span>
袁宏《略谱》一卷

74. <span id="志第四十七_艺文一-74"></span>
杨乂《卦序论》一卷

75. <span id="志第四十七_艺文一-75"></span>
沈熊《周易谱》一卷

76. <span id="志第四十七_艺文一-76"></span>
《杂音》三卷

77. <span id="志第四十七_艺文一-77"></span>
任希古注《周易》十卷

78. <span id="志第四十七_艺文一-78"></span>
《周易正义》十六卷国子祭酒孔颖达、颜师古、司马才章、王恭，太学博士马嘉运，太学助教赵乾叶、王谈、于志宁等奉诏撰，四门博士苏德融、赵弘智覆审。

79. <span id="志第四十七_艺文一-79"></span>
陆德明《周易文句义疏》二十四卷

80. <span id="志第四十七_艺文一-80"></span>
《文外大义》二卷

81. <span id="志第四十七_艺文一-81"></span>
阴弘道《周易新传疏》十卷颢子，临涣令。

82. <span id="志第四十七_艺文一-82"></span>
薛仁贵《周易新注本义》十四卷

83. <span id="志第四十七_艺文一-83"></span>
王勃《周易发挥》五卷

84. <span id="志第四十七_艺文一-84"></span>
玄宗《周易大衍论》三卷

85. <span id="志第四十七_艺文一-85"></span>
李鼎祚《集注周易》十七卷

86. <span id="志第四十七_艺文一-86"></span>
东乡助《周易物象释疑》一卷

87. <span id="志第四十七_艺文一-87"></span>
僧一行《周易论》卷亡。

88. <span id="志第四十七_艺文一-88"></span>
又《大衍玄图》一卷

89. <span id="志第四十七_艺文一-89"></span>
《义决》一卷

90. <span id="志第四十七_艺文一-90"></span>
《大衍论》二十卷

91. <span id="志第四十七_艺文一-91"></span>
崔良佐《易忘象》卷亡。

92. <span id="志第四十七_艺文一-92"></span>
元载集注《周易》一百卷

93. <span id="志第四十七_艺文一-93"></span>
李吉甫注《一行易》卷亡。

94. <span id="志第四十七_艺文一-94"></span>
卫元嵩《元包》十卷苏源明传，李江注。

95. <span id="志第四十七_艺文一-95"></span>
高定《周易外传》二十二卷郢子，京兆府参军。

96. <span id="志第四十七_艺文一-96"></span>
裴通《易书》一百五十卷字又玄，士淹子，文宗访以《易》义，令进所撰书。

97. <span id="志第四十七_艺文一-97"></span>
卢行超《易义》五卷字孟起，大中六合丞。

98. <span id="志第四十七_艺文一-98"></span>
陆希声《周易传》二卷

99. <span id="志第四十七_艺文一-99"></span>
右《易》类七十六家，八十八部，六百六十五卷。失姓名一家，李鼎祚以下不著录十一家，三百二十九卷。

100. <span id="志第四十七_艺文一-100"></span>
《古文尚书》孔安国《传》十三卷

101. <span id="志第四十七_艺文一-101"></span>
谢沈《注》十三卷

102. <span id="志第四十七_艺文一-102"></span>
王肃《注》十卷

103. <span id="志第四十七_艺文一-103"></span>
又《释驳》五卷

104. <span id="志第四十七_艺文一-104"></span>
范甯《注》十卷

105. <span id="志第四十七_艺文一-105"></span>
李颙《集注》十卷

106. <span id="志第四十七_艺文一-106"></span>
又《新释》二卷

107. <span id="志第四十七_艺文一-107"></span>
《要略》二卷

108. <span id="志第四十七_艺文一-108"></span>
姜道盛《集注》十卷

109. <span id="志第四十七_艺文一-109"></span>
徐邈注《逸篇》三卷

110. <span id="志第四十七_艺文一-110"></span>
伏胜注《大传》三卷

111. <span id="志第四十七_艺文一-111"></span>
又《畅训》一卷

112. <span id="志第四十七_艺文一-112"></span>
刘向《洪范五行传论》十一卷

113. <span id="志第四十七_艺文一-113"></span>
马融《传》十卷

114. <span id="志第四十七_艺文一-114"></span>
王肃《孔安国问答》三卷

115. <span id="志第四十七_艺文一-115"></span>
郑玄注《古文尚书》九卷

116. <span id="志第四十七_艺文一-116"></span>
又《注释问》四卷

117. <span id="志第四十七_艺文一-117"></span>
王粲问，田琼、韩益正。

118. <span id="志第四十七_艺文一-118"></span>
吕文优《义注》三卷

119. <span id="志第四十七_艺文一-119"></span>
伊说《释义》四卷

120. <span id="志第四十七_艺文一-120"></span>
顾欢《百问》一卷

121. <span id="志第四十七_艺文一-121"></span>
巢猗《百释》三卷

122. <span id="志第四十七_艺文一-122"></span>
又《义疏》十卷

123. <span id="志第四十七_艺文一-123"></span>
费甝《义疏》十卷

124. <span id="志第四十七_艺文一-124"></span>
任孝恭《古文大义》二十卷

125. <span id="志第四十七_艺文一-125"></span>
蔡大宝《义疏》三十卷

126. <span id="志第四十七_艺文一-126"></span>
刘焯《义疏》三十卷

127. <span id="志第四十七_艺文一-127"></span>
顾彪《古文音义》五卷

128. <span id="志第四十七_艺文一-128"></span>
又《文外义》一卷

129. <span id="志第四十七_艺文一-129"></span>
刘炫《述义》二十卷

130. <span id="志第四十七_艺文一-130"></span>
王俭《音义》四卷

131. <span id="志第四十七_艺文一-131"></span>
王玄度注《尚书》十三卷

132. <span id="志第四十七_艺文一-132"></span>
王元感《尚书纠缪》十卷

133. <span id="志第四十七_艺文一-133"></span>
《今文尚书》十三卷开元十四年，玄宗以《洪范》“无偏无颇”声不协，诏改为“无偏无陂”。天宝三载，又诏集贤学士卫包改古文从今文。

134. <span id="志第四十七_艺文一-134"></span>
《尚书正义》二十卷国子祭酒孔颖达、太学博士王德韶、四门助教李子云等奉诏撰。四门博士硃长才苏德融、太学助教隋德素、四门助教王士雄赵弘智覆审。太尉扬州都督长孙无忌、司空李勣、左仆射于志宁、右仆射张行成、吏部尚书侍中高季辅吏部尚书褚遂良、中书令柳奭、弘文馆学士谷那律刘伯庄、太学博士贾公彦范义郡齐威、太常博士柳士宣孔志约、四门博士赵君赞、右内率府长史弘文馆直学士薛伯珍、国子助教史士弘、太学助教郑祖玄周玄达、四门助教李玄植王真儒与王德韶、隋德素等刊定。

135. <span id="志第四十七_艺文一-135"></span>
王元感《尚书纠缪》十卷

136. <span id="志第四十七_艺文一-136"></span>
穆元休《洪范外传》十卷

137. <span id="志第四十七_艺文一-137"></span>
陈正卿《续尚书》纂汉至唐十二代诏策、章疏、歌颂、符檄、论议成书，开元末上之。卷亡。

138. <span id="志第四十七_艺文一-138"></span>
崔良佐《尚书演范》卷亡。

139. <span id="志第四十七_艺文一-139"></span>
右《书》类二十五家，三十三部，三百六卷。王元感以下不著录四家，二十卷。

140. <span id="志第四十七_艺文一-140"></span>
《韩诗》卜商《序》韩婴《注》二十二卷

141. <span id="志第四十七_艺文一-141"></span>
又《外传》十卷

142. <span id="志第四十七_艺文一-142"></span>
卜商《集序》二卷

143. <span id="志第四十七_艺文一-143"></span>
又《翼要》十卷

144. <span id="志第四十七_艺文一-144"></span>
毛苌《传》十卷

145. <span id="志第四十七_艺文一-145"></span>
郑玄笺《毛诗诂训》二十卷

146. <span id="志第四十七_艺文一-146"></span>
又《谱》三卷

147. <span id="志第四十七_艺文一-147"></span>
王肃《注》二十卷

148. <span id="志第四十七_艺文一-148"></span>
又《杂义驳》八卷

149. <span id="志第四十七_艺文一-149"></span>
《问难》二卷

150. <span id="志第四十七_艺文一-150"></span>
叶遵《注》二十卷号《叶诗》。

151. <span id="志第四十七_艺文一-151"></span>
崔灵恩《集注》二十四卷

152. <span id="志第四十七_艺文一-152"></span>
《义注》五卷

153. <span id="志第四十七_艺文一-153"></span>
刘桢《义问》十卷

154. <span id="志第四十七_艺文一-154"></span>
王基《毛诗驳》五卷

155. <span id="志第四十七_艺文一-155"></span>
《毛诗杂答问》五卷

156. <span id="志第四十七_艺文一-156"></span>
《杂义难》十卷

157. <span id="志第四十七_艺文一-157"></span>
孙毓《异同评》十卷

158. <span id="志第四十七_艺文一-158"></span>
杨乂《毛诗辨》三卷

159. <span id="志第四十七_艺文一-159"></span>
陈统《难孙氏诗评》四卷

160. <span id="志第四十七_艺文一-160"></span>
又《表隐》二卷

161. <span id="志第四十七_艺文一-161"></span>
元延明《谊府》三卷

162. <span id="志第四十七_艺文一-162"></span>
张氏《义疏》五卷

163. <span id="志第四十七_艺文一-163"></span>
陆玑《草木鸟兽鱼虫疏》二卷

164. <span id="志第四十七_艺文一-164"></span>
谢沈《释义》十卷

165. <span id="志第四十七_艺文一-165"></span>
刘氏《序义》一卷

166. <span id="志第四十七_艺文一-166"></span>
刘炫《述义》三十卷

167. <span id="志第四十七_艺文一-167"></span>
鲁世达《音义》二卷

168. <span id="志第四十七_艺文一-168"></span>
郑玄等《诸家音》十五卷

169. <span id="志第四十七_艺文一-169"></span>
王玄度注《毛诗》二十卷

170. <span id="志第四十七_艺文一-170"></span>
《毛诗正义》四十卷孔颖达、王德韶、齐威等奉诏撰，赵乾叶、四门助教贾普曜赵弘智等覆正。

171. <span id="志第四十七_艺文一-171"></span>
许叔牙《毛诗纂义》十卷

172. <span id="志第四十七_艺文一-172"></span>
成伯玙《毛诗指说》一卷

173. <span id="志第四十七_艺文一-173"></span>
又《断章》二卷

174. <span id="志第四十七_艺文一-174"></span>
《毛诗草木虫鱼图》二十卷开成中，文宗命集贤院脩撰并绘图象，大学士杨嗣复、学士张次宗上之。

175. <span id="志第四十七_艺文一-175"></span>
右《诗》类二十五家，三十一部，三百二十二卷。失姓名三家，许叔牙以下不著录三家，三十三卷。

176. <span id="志第四十七_艺文一-176"></span>
《大戴德礼记》十三卷

177. <span id="志第四十七_艺文一-177"></span>
又《丧服变除》一卷

178. <span id="志第四十七_艺文一-178"></span>
郑玄注《小戴圣礼记》二十卷

179. <span id="志第四十七_艺文一-179"></span>
又《礼议》二十卷

180. <span id="志第四十七_艺文一-180"></span>
《礼记音》三卷曹耽解。

181. <span id="志第四十七_艺文一-181"></span>
《三礼目录》一卷

182. <span id="志第四十七_艺文一-182"></span>
注《周官》十三卷

183. <span id="志第四十七_艺文一-183"></span>
《音》三卷

184. <span id="志第四十七_艺文一-184"></span>
注《仪礼》十七卷

185. <span id="志第四十七_艺文一-185"></span>
《丧服变除》一卷

186. <span id="志第四十七_艺文一-186"></span>
注《丧服纪》一卷

187. <span id="志第四十七_艺文一-187"></span>
卢植注《小戴礼记》二十卷

188. <span id="志第四十七_艺文一-188"></span>
马融《周官传》十二卷

189. <span id="志第四十七_艺文一-189"></span>
又注《丧服记》一卷

190. <span id="志第四十七_艺文一-190"></span>
王肃注《小戴礼记》三十卷

191. <span id="志第四十七_艺文一-191"></span>
又注《周官》十二卷

192. <span id="志第四十七_艺文一-192"></span>
注《仪礼》十七卷

193. <span id="志第四十七_艺文一-193"></span>
《音》二卷

194. <span id="志第四十七_艺文一-194"></span>
《丧服要记》一卷

195. <span id="志第四十七_艺文一-195"></span>
注《丧服纪》一卷

196. <span id="志第四十七_艺文一-196"></span>
郑小同《礼记义记》四卷

197. <span id="志第四十七_艺文一-197"></span>
袁准注《仪礼》一卷

198. <span id="志第四十七_艺文一-198"></span>
孔伦《注》一卷

199. <span id="志第四十七_艺文一-199"></span>
陈铨《注》一卷

200. <span id="志第四十七_艺文一-200"></span>
蔡超宗《注》二卷

201. <span id="志第四十七_艺文一-201"></span>
田僧绍《注》二卷

202. <span id="志第四十七_艺文一-202"></span>
傅玄《周官论评》十二卷陈邵驳。

203. <span id="志第四十七_艺文一-203"></span>
杜预《丧服要集议》三卷

204. <span id="志第四十七_艺文一-204"></span>
贺循《丧服谱》一卷

205. <span id="志第四十七_艺文一-205"></span>
又《丧服要记》五卷谢微注。

206. <span id="志第四十七_艺文一-206"></span>
干宝注《周官》十二卷

207. <span id="志第四十七_艺文一-207"></span>
又《答周官驳难》五卷孙略问。

208. <span id="志第四十七_艺文一-208"></span>
李轨《小戴礼记音》二卷

209. <span id="志第四十七_艺文一-209"></span>
尹毅《音》二卷

210. <span id="志第四十七_艺文一-210"></span>
徐邈《音》三卷

211. <span id="志第四十七_艺文一-211"></span>
徐爰《音》二卷

212. <span id="志第四十七_艺文一-212"></span>
司马伷《周官宁朔新书》八卷

213. <span id="志第四十七_艺文一-213"></span>
又《礼记宁朔新书》二十卷并王懋约注。

214. <span id="志第四十七_艺文一-214"></span>
戴颙《月令章句》十二卷

215. <span id="志第四十七_艺文一-215"></span>
又《中庸传》二卷

216. <span id="志第四十七_艺文一-216"></span>
《缑氏要钞》六卷

217. <span id="志第四十七_艺文一-217"></span>
王逡之注《丧服五代行要记》十卷

218. <span id="志第四十七_艺文一-218"></span>
徐广《礼论问答》九卷

219. <span id="志第四十七_艺文一-219"></span>
范甯《礼问》九卷

220. <span id="志第四十七_艺文一-220"></span>
又《礼论答问》九卷

221. <span id="志第四十七_艺文一-221"></span>
射慈《小戴礼记音》二卷

222. <span id="志第四十七_艺文一-222"></span>
又《丧服天子诸侯图》一卷

223. <span id="志第四十七_艺文一-223"></span>
崔游《丧服图》一卷

224. <span id="志第四十七_艺文一-224"></span>
蔡谟《丧服谱》一卷

225. <span id="志第四十七_艺文一-225"></span>
《丧服要难》一卷赵成问，袁祈答。

226. <span id="志第四十七_艺文一-226"></span>
伊说注《周官》十卷

227. <span id="志第四十七_艺文一-227"></span>
孙炎注《礼记》三十卷

228. <span id="志第四十七_艺文一-228"></span>
叶遵《注》十二卷

229. <span id="志第四十七_艺文一-229"></span>
董勋《问礼俗》十卷

230. <span id="志第四十七_艺文一-230"></span>
刘俊《礼记评》十卷

231. <span id="志第四十七_艺文一-231"></span>
吴商《杂礼义》十一卷

232. <span id="志第四十七_艺文一-232"></span>
何承天《礼论》三百七卷

233. <span id="志第四十七_艺文一-233"></span>
颜延之《礼逆降议》三卷

234. <span id="志第四十七_艺文一-234"></span>
任预《礼论条牒》十卷

235. <span id="志第四十七_艺文一-235"></span>
又《礼论帖》三卷

236. <span id="志第四十七_艺文一-236"></span>
《礼论钞》六十六卷

237. <span id="志第四十七_艺文一-237"></span>
庾蔚之《礼记略解》十卷

238. <span id="志第四十七_艺文一-238"></span>
又注《丧服要记》五卷

239. <span id="志第四十七_艺文一-239"></span>
《礼论钞》二十卷

240. <span id="志第四十七_艺文一-240"></span>
王俭《礼仪答问》十卷

241. <span id="志第四十七_艺文一-241"></span>
又《礼杂答问》十卷

242. <span id="志第四十七_艺文一-242"></span>
《丧服古今集记》三卷

243. <span id="志第四十七_艺文一-243"></span>
荀万秋《礼杂钞略》二卷

244. <span id="志第四十七_艺文一-244"></span>
傅隆《礼议》一卷

245. <span id="志第四十七_艺文一-245"></span>
梁武帝《礼大义》十卷

246. <span id="志第四十七_艺文一-246"></span>
周舍《礼疑义》五十卷

247. <span id="志第四十七_艺文一-247"></span>
何佟之《礼记义》十卷

248. <span id="志第四十七_艺文一-248"></span>
又《礼答问》十卷

249. <span id="志第四十七_艺文一-249"></span>
戚寿《杂礼义问答》四卷

250. <span id="志第四十七_艺文一-250"></span>
贺瑒《礼论要钞》一百卷

251. <span id="志第四十七_艺文一-251"></span>
贺述《礼统》十二卷

252. <span id="志第四十七_艺文一-252"></span>
崔灵恩《周官集注》二十卷

253. <span id="志第四十七_艺文一-253"></span>
又《三礼义宗》三十卷

254. <span id="志第四十七_艺文一-254"></span>
元延明《三礼宗略》二十卷

255. <span id="志第四十七_艺文一-255"></span>
皇侃《礼记讲疏》一百卷

256. <span id="志第四十七_艺文一-256"></span>
又《义疏》五十卷

257. <span id="志第四十七_艺文一-257"></span>
《丧服文句义》十卷

258. <span id="志第四十七_艺文一-258"></span>
沈重《周礼义疏》四十卷

259. <span id="志第四十七_艺文一-259"></span>
又《礼记义疏》四十卷

260. <span id="志第四十七_艺文一-260"></span>
熊安生《义疏》四十卷

261. <span id="志第四十七_艺文一-261"></span>
刘芳《义证》十卷

262. <span id="志第四十七_艺文一-262"></span>
沈文阿《丧服经傅义疏》四卷

263. <span id="志第四十七_艺文一-263"></span>
又《丧服发题》二卷

264. <span id="志第四十七_艺文一-264"></span>
夏侯伏朗《三礼图》十二卷

265. <span id="志第四十七_艺文一-265"></span>
《礼记隐》二十六卷

266. <span id="志第四十七_艺文一-266"></span>
《礼类聚》十卷

267. <span id="志第四十七_艺文一-267"></span>
《礼仪杂记故事》十一卷

268. <span id="志第四十七_艺文一-268"></span>
《礼统郊祀》六卷

269. <span id="志第四十七_艺文一-269"></span>
《礼论要钞》十三卷

270. <span id="志第四十七_艺文一-270"></span>
《区分》十卷

271. <span id="志第四十七_艺文一-271"></span>
《礼论钞略》十三卷

272. <span id="志第四十七_艺文一-272"></span>
《礼记正义》七十卷孔颖达、国子司业硃子奢、国子助教李善信贾公彦柳士宣范义郡、魏王参军事张权等奉诏撰，与周玄达、赵君赞、王士雄、赵弘智覆审。

273. <span id="志第四十七_艺文一-273"></span>
贾公彦《礼记正义》八十卷

274. <span id="志第四十七_艺文一-274"></span>
又《周礼疏》五十卷

275. <span id="志第四十七_艺文一-275"></span>
《仪礼疏》五十卷

276. <span id="志第四十七_艺文一-276"></span>
魏征《次礼记》二十卷亦曰《类礼》。

277. <span id="志第四十七_艺文一-277"></span>
王玄度《周礼义决》三卷

278. <span id="志第四十七_艺文一-278"></span>
又注《礼记》二十卷

279. <span id="志第四十七_艺文一-279"></span>
元行冲《类礼义疏》五十卷

280. <span id="志第四十七_艺文一-280"></span>
《御刊定礼记月令》一卷集贤院学士李林甫、陈希烈、徐安贞、直学士刘光谦齐光乂陆善经、脩撰官史玄晏、待制官梁令瓚等注解。自第五易为第一。

281. <span id="志第四十七_艺文一-281"></span>
成伯玙《礼记外传》四卷

282. <span id="志第四十七_艺文一-282"></span>
王元感《礼记绳愆》三十卷

283. <span id="志第四十七_艺文一-283"></span>
王方庆《礼经正义》十卷

284. <span id="志第四十七_艺文一-284"></span>
《礼杂问答》十卷

285. <span id="志第四十七_艺文一-285"></span>
李敬玄《礼论》六十卷

286. <span id="志第四十七_艺文一-286"></span>
张镒《三礼图》九卷

287. <span id="志第四十七_艺文一-287"></span>
陆质《类礼》二十卷

288. <span id="志第四十七_艺文一-288"></span>
韦彤《五礼精义》十卷

289. <span id="志第四十七_艺文一-289"></span>
丁公著《礼志》十卷

290. <span id="志第四十七_艺文一-290"></span>
《礼记字例异同》一卷元和十二年诏定。

291. <span id="志第四十七_艺文一-291"></span>
丘敬伯《五礼异同》十卷

292. <span id="志第四十七_艺文一-292"></span>
孙玉汝《五礼名义》十卷

293. <span id="志第四十七_艺文一-293"></span>
杜肃《礼略》十卷

294. <span id="志第四十七_艺文一-294"></span>
张频《礼粹》二十卷

295. <span id="志第四十七_艺文一-295"></span>
右《礼》类六十九家，九十六部，一千八百二十七卷。失姓名七家，元行冲以下不著录十六家，二百九十五卷。

296. <span id="志第四十七_艺文一-296"></span>
桓谭《乐元起》二卷

297. <span id="志第四十七_艺文一-297"></span>
又《琴操》一卷

298. <span id="志第四十七_艺文一-298"></span>
孔衍《琴操》二卷

299. <span id="志第四十七_艺文一-299"></span>
荀勖《太乐杂歌辞》三卷

300. <span id="志第四十七_艺文一-300"></span>
又《太乐歌辞》二卷

301. <span id="志第四十七_艺文一-301"></span>
《乐府歌诗》十卷

302. <span id="志第四十七_艺文一-302"></span>
谢灵运《新录乐府集》十一卷

303. <span id="志第四十七_艺文一-303"></span>
信都芳删注《乐书》九卷

304. <span id="志第四十七_艺文一-304"></span>
留进《管弦记》十二卷

305. <span id="志第四十七_艺文一-305"></span>
凌秀《管弦志》十卷

306. <span id="志第四十七_艺文一-306"></span>
公孙崇《钟磬志》二卷

307. <span id="志第四十七_艺文一-307"></span>
梁武帝《乐社大义》十卷

308. <span id="志第四十七_艺文一-308"></span>
又《乐论》三卷

309. <span id="志第四十七_艺文一-309"></span>
沈重《钟律》五卷

310. <span id="志第四十七_艺文一-310"></span>
释智匠《古今乐录》十三卷

311. <span id="志第四十七_艺文一-311"></span>
郑译《乐府歌辞》八卷

312. <span id="志第四十七_艺文一-312"></span>
又《乐府声调》六卷

313. <span id="志第四十七_艺文一-313"></span>
苏夔《乐府志》十卷

314. <span id="志第四十七_艺文一-314"></span>
李玄楚《乐经》三十卷

315. <span id="志第四十七_艺文一-315"></span>
元殷《乐略》四卷

316. <span id="志第四十七_艺文一-316"></span>
又《声律指归》一卷

317. <span id="志第四十七_艺文一-317"></span>
翟子《乐府歌诗》十卷

318. <span id="志第四十七_艺文一-318"></span>
又《三调相和歌辞》五卷

319. <span id="志第四十七_艺文一-319"></span>
刘氏、周氏《琴谱》四卷

320. <span id="志第四十七_艺文一-320"></span>
陈怀《琴谱》二十一卷

321. <span id="志第四十七_艺文一-321"></span>
《汉魏吴晋鼓吹曲》四卷

322. <span id="志第四十七_艺文一-322"></span>
《琴集历头拍簿》一卷

323. <span id="志第四十七_艺文一-323"></span>
《外国伎曲》三卷

324. <span id="志第四十七_艺文一-324"></span>
又一卷

325. <span id="志第四十七_艺文一-325"></span>
《论乐事》二卷

326. <span id="志第四十七_艺文一-326"></span>
《历代曲名》一卷

327. <span id="志第四十七_艺文一-327"></span>
《推七音》一卷

328. <span id="志第四十七_艺文一-328"></span>
《十二律谱义》一卷

329. <span id="志第四十七_艺文一-329"></span>
《鼓吹乐章》一卷

330. <span id="志第四十七_艺文一-330"></span>
李守真《古今乐记》八卷

331. <span id="志第四十七_艺文一-331"></span>
萧吉《乐谱集解》二十卷

332. <span id="志第四十七_艺文一-332"></span>
武后《乐书要录》十卷

333. <span id="志第四十七_艺文一-333"></span>
赵邪利《琴叙谱》九卷

334. <span id="志第四十七_艺文一-334"></span>
张文收《新乐书》十二卷

335. <span id="志第四十七_艺文一-335"></span>
刘贶《太乐令壁记》三卷

336. <span id="志第四十七_艺文一-336"></span>
徐景安《历代乐仪》三十卷

337. <span id="志第四十七_艺文一-337"></span>
崔令钦《教坊记》一卷

338. <span id="志第四十七_艺文一-338"></span>
吴兢《乐府古题要解》一卷

339. <span id="志第四十七_艺文一-339"></span>
郗昂《乐府古今题解》三卷一作王昌龄。

340. <span id="志第四十七_艺文一-340"></span>
段安节《乐府杂录》一卷文昌孙

341. <span id="志第四十七_艺文一-341"></span>
窦璡《正声乐调》一卷

342. <span id="志第四十七_艺文一-342"></span>
玄宗《金凤乐》一卷

343. <span id="志第四十七_艺文一-343"></span>
萧祜《无射商九调谱》一卷

344. <span id="志第四十七_艺文一-344"></span>
赵惟暕《琴书》三卷

345. <span id="志第四十七_艺文一-345"></span>
陈拙《大唐正声新址琴谱》十卷

346. <span id="志第四十七_艺文一-346"></span>
吕渭《广陵止息谱》一卷

347. <span id="志第四十七_艺文一-347"></span>
李良辅《广陵止息谱》一卷

348. <span id="志第四十七_艺文一-348"></span>
李约《东杓引谱》一卷勉子，兵部员外郎。

349. <span id="志第四十七_艺文一-349"></span>
齐嵩《琴雅略》一卷

350. <span id="志第四十七_艺文一-350"></span>
王大力《琴声律图》一卷

351. <span id="志第四十七_艺文一-351"></span>
陈康士《琴谱》十三卷字安道，僖宗时人。

352. <span id="志第四十七_艺文一-352"></span>
又《琴调》四卷

353. <span id="志第四十七_艺文一-353"></span>
《琴谱》一卷

354. <span id="志第四十七_艺文一-354"></span>
《离骚谱》一卷

355. <span id="志第四十七_艺文一-355"></span>
赵邪利《琴手势谱》一卷

356. <span id="志第四十七_艺文一-356"></span>
南卓《羯鼓录》一卷

357. <span id="志第四十七_艺文一-357"></span>
右《乐》类三十一家，三十八部，二百五十七卷。失姓名九家，张文收以下不著录二十家，九十三卷。

358. <span id="志第四十七_艺文一-358"></span>
左丘明《春秋外传国语》二十卷

359. <span id="志第四十七_艺文一-359"></span>
董仲舒《春秋繁露》十七卷

360. <span id="志第四十七_艺文一-360"></span>
《春秋谷梁传》十五卷尹更始注。

361. <span id="志第四十七_艺文一-361"></span>
《春秋公羊传》五卷严彭祖述。

362. <span id="志第四十七_艺文一-362"></span>
贾逵《春秋左氏长经章句》二十卷

363. <span id="志第四十七_艺文一-363"></span>
又《解诂》三十卷

364. <span id="志第四十七_艺文一-364"></span>
《春秋三家训诂》十二卷

365. <span id="志第四十七_艺文一-365"></span>
董遇《左氏经传章句》三十卷

366. <span id="志第四十七_艺文一-366"></span>
王肃《注》三十卷

367. <span id="志第四十七_艺文一-367"></span>
又《国语章句》二十二卷

368. <span id="志第四十七_艺文一-368"></span>
王朗注《左氏》十卷

369. <span id="志第四十七_艺文一-369"></span>
土燮注《春秋经》十一卷

370. <span id="志第四十七_艺文一-370"></span>
杜预《左氏经传集解》三十卷

371. <span id="志第四十七_艺文一-371"></span>
又《释例》十五卷

372. <span id="志第四十七_艺文一-372"></span>
《音》三卷

373. <span id="志第四十七_艺文一-373"></span>
郑众《牒例章句》九卷

374. <span id="志第四十七_艺文一-374"></span>
颍容《释例》七卷

375. <span id="志第四十七_艺文一-375"></span>
刘寔《条例》十卷

376. <span id="志第四十七_艺文一-376"></span>
方范《经例》六卷

377. <span id="志第四十七_艺文一-377"></span>
何休《左氏膏盲》十卷郑玄箴。

378. <span id="志第四十七_艺文一-378"></span>
又《公羊解诂》十三卷

379. <span id="志第四十七_艺文一-379"></span>
《春秋汉议》十卷麋信注，郑玄驳。

380. <span id="志第四十七_艺文一-380"></span>
《公羊条传》一卷

381. <span id="志第四十七_艺文一-381"></span>
《墨守》一卷郑玄发。

382. <span id="志第四十七_艺文一-382"></span>
《谷梁废疾》三卷郑玄释，张靖笺。

383. <span id="志第四十七_艺文一-383"></span>
服虔《左氏解谊》三十卷

384. <span id="志第四十七_艺文一-384"></span>
又《膏盲释痾》五卷

385. <span id="志第四十七_艺文一-385"></span>
《春秋成长说》七卷

386. <span id="志第四十七_艺文一-386"></span>
《塞难》三卷

387. <span id="志第四十七_艺文一-387"></span>
《音隐》一卷

388. <span id="志第四十七_艺文一-388"></span>
《驳何氏春秋汉议》十一卷

389. <span id="志第四十七_艺文一-389"></span>
王玢《达长义》一卷

390. <span id="志第四十七_艺文一-390"></span>
孙毓《左氏传义注》三十卷

391. <span id="志第四十七_艺文一-391"></span>
又《贾服异同略》五卷

392. <span id="志第四十七_艺文一-392"></span>
梁简文帝《左氏传例苑》十八卷

393. <span id="志第四十七_艺文一-393"></span>
干宝《春秋函传》十六卷

394. <span id="志第四十七_艺文一-394"></span>
《序论》一卷

395. <span id="志第四十七_艺文一-395"></span>
殷兴《左氏释滞》十卷

396. <span id="志第四十七_艺文一-396"></span>
何始真《春秋左氏区别》十二卷

397. <span id="志第四十七_艺文一-397"></span>
张冲《春秋左氏义略》三十卷

398. <span id="志第四十七_艺文一-398"></span>
严彭祖《春秋图》七卷

399. <span id="志第四十七_艺文一-399"></span>
吴略《春秋经传诡例疑隐》一卷

400. <span id="志第四十七_艺文一-400"></span>
京相璠《春秋土地名》三卷

401. <span id="志第四十七_艺文一-401"></span>
王延之《旨通》十卷

402. <span id="志第四十七_艺文一-402"></span>
顾启期《大夫谱》十一卷

403. <span id="志第四十七_艺文一-403"></span>
李谧《丛林》十二卷

404. <span id="志第四十七_艺文一-404"></span>
崔灵恩《立义》十卷

405. <span id="志第四十七_艺文一-405"></span>
《申先儒传例》十卷

406. <span id="志第四十七_艺文一-406"></span>
沈宏《经传解》六卷

407. <span id="志第四十七_艺文一-407"></span>
又《文苑》六卷

408. <span id="志第四十七_艺文一-408"></span>
《嘉语》六卷

409. <span id="志第四十七_艺文一-409"></span>
沈文阿《义略》二十七卷

410. <span id="志第四十七_艺文一-410"></span>
刘炫《攻昧》十二卷

411. <span id="志第四十七_艺文一-411"></span>
又《规过》三卷

412. <span id="志第四十七_艺文一-412"></span>
《述议》三十七卷

413. <span id="志第四十七_艺文一-413"></span>
高贵乡公《左氏音》三卷

414. <span id="志第四十七_艺文一-414"></span>
曹耽、荀讷《音》四卷

415. <span id="志第四十七_艺文一-415"></span>
李轨《音》三卷

416. <span id="志第四十七_艺文一-416"></span>
孙邈《音》三卷

417. <span id="志第四十七_艺文一-417"></span>
王元规《音》三卷

418. <span id="志第四十七_艺文一-418"></span>
孔氏《公羊集解》十四卷

419. <span id="志第四十七_艺文一-419"></span>
王愆期注《公羊》十二卷

420. <span id="志第四十七_艺文一-420"></span>
又《难答论》一卷庾翼难。

421. <span id="志第四十七_艺文一-421"></span>
高袭《传记》十二卷

422. <span id="志第四十七_艺文一-422"></span>
荀爽、徐钦《答问》五卷

423. <span id="志第四十七_艺文一-423"></span>
刘寔《左氏牒例》二十卷

424. <span id="志第四十七_艺文一-424"></span>
又《公羊违义》三卷刘晏注。

425. <span id="志第四十七_艺文一-425"></span>
王俭《音》二卷

426. <span id="志第四十七_艺文一-426"></span>
《春秋谷梁传》段肃《注》十三卷

427. <span id="志第四十七_艺文一-427"></span>
唐固注《谷梁》十二卷

428. <span id="志第四十七_艺文一-428"></span>
又注《国语》二十一卷

429. <span id="志第四十七_艺文一-429"></span>
麋信注《谷梁》十二卷

430. <span id="志第四十七_艺文一-430"></span>
又《左氏传说要》十卷

431. <span id="志第四十七_艺文一-431"></span>
张靖《集解》十一卷

432. <span id="志第四十七_艺文一-432"></span>
程阐《经传集注》十六卷

433. <span id="志第四十七_艺文一-433"></span>
孔衍《训注》十三卷

434. <span id="志第四十七_艺文一-434"></span>
范甯《集注》十二卷

435. <span id="志第四十七_艺文一-435"></span>
徐乾《注》十三卷

436. <span id="志第四十七_艺文一-436"></span>
徐邈《注》十二卷

437. <span id="志第四十七_艺文一-437"></span>
又《传义》十卷

438. <span id="志第四十七_艺文一-438"></span>
《音》一卷

439. <span id="志第四十七_艺文一-439"></span>
沈仲义《集解》十卷

440. <span id="志第四十七_艺文一-440"></span>
萧邕《问传义》三卷

441. <span id="志第四十七_艺文一-441"></span>
刘兆《三家集解》十一卷

442. <span id="志第四十七_艺文一-442"></span>
韩益《三传论》十卷

443. <span id="志第四十七_艺文一-443"></span>
胡讷集撰《三传经解》十一卷

444. <span id="志第四十七_艺文一-444"></span>
又《三传评》十卷

445. <span id="志第四十七_艺文一-445"></span>
潘叔度《春秋成集》十卷

446. <span id="志第四十七_艺文一-446"></span>
又《合三传通论》十卷

447. <span id="志第四十七_艺文一-447"></span>
江熙《公羊谷梁二传评》三卷

448. <span id="志第四十七_艺文一-448"></span>
李铉《春秋二传异同》十二卷

449. <span id="志第四十七_艺文一-449"></span>
卢翻注《国语》二十一卷

450. <span id="志第四十七_艺文一-450"></span>
韦昭《注》二十一卷

451. <span id="志第四十七_艺文一-451"></span>
孔晁《解》二十一卷

452. <span id="志第四十七_艺文一-452"></span>
《春秋辨证明经论》六卷

453. <span id="志第四十七_艺文一-453"></span>
《左氏音》十二卷

454. <span id="志第四十七_艺文一-454"></span>
《左氏钞》十卷

455. <span id="志第四十七_艺文一-455"></span>
《春秋辞苑》五卷

456. <span id="志第四十七_艺文一-456"></span>
《杂义难》五卷

457. <span id="志第四十七_艺文一-457"></span>
《左氏杜预评》二卷

458. <span id="志第四十七_艺文一-458"></span>
《春秋正义》三十六卷孔颖达、杨十勋、硃长才奉诏撰。马嘉运、王德韶、苏德融与隋德素覆审。

459. <span id="志第四十七_艺文一-459"></span>
杨士勋《谷梁疏》十二卷

460. <span id="志第四十七_艺文一-460"></span>
王玄度注《春秋左氏传》卷亡。

461. <span id="志第四十七_艺文一-461"></span>
虞藏用《春秋后语》十卷

462. <span id="志第四十七_艺文一-462"></span>
高重《春秋纂要》四十卷字文明，士廉五代孙，文宗时翰林侍讲学士。帝好《左氏春秋》，命重分诸国各为书，别名《经传要略》。历国子祭酒。

463. <span id="志第四十七_艺文一-463"></span>
许康佐等集《左氏传》三十卷一作文宗御集。

464. <span id="志第四十七_艺文一-464"></span>
徐文远《左传义疏》六十卷

465. <span id="志第四十七_艺文一-465"></span>
又《左传音》三卷

466. <span id="志第四十七_艺文一-466"></span>
阴弘道《春秋左氏传序》一卷

467. <span id="志第四十七_艺文一-467"></span>
李氏《左传异同例》十三卷开元中，右威卫录事参军，失名

468. <span id="志第四十七_艺文一-468"></span>
冯伉《三传异同》三卷

469. <span id="志第四十七_艺文一-469"></span>
刘轲《三传指要》十五卷

470. <span id="志第四十七_艺文一-470"></span>
韦表微《卢春秋三传总例》二十卷

471. <span id="志第四十七_艺文一-471"></span>
王元感《春秋振滞》二十卷

472. <span id="志第四十七_艺文一-472"></span>
韩滉《春秋通》一卷

473. <span id="志第四十七_艺文一-473"></span>
陆质集注《春秋》二十卷

474. <span id="志第四十七_艺文一-474"></span>
又集传《春秋纂例》十卷

475. <span id="志第四十七_艺文一-475"></span>
《春秋微旨》二卷

476. <span id="志第四十七_艺文一-476"></span>
《春秋辨疑》七卷

477. <span id="志第四十七_艺文一-477"></span>
樊宗师《春秋集传》十五卷

478. <span id="志第四十七_艺文一-478"></span>
《春秋加减》一卷元和十三年，国子监脩定。

479. <span id="志第四十七_艺文一-479"></span>
李瑾《春秋指掌》十五卷

480. <span id="志第四十七_艺文一-480"></span>
张杰《春秋图》五卷

481. <span id="志第四十七_艺文一-481"></span>
又《春秋指元》十卷

482. <span id="志第四十七_艺文一-482"></span>
裴安时《左氏释疑》七卷字适之，大中江陵少尹。

483. <span id="志第四十七_艺文一-483"></span>
第五泰《左传事类》二十卷字伯通，青州益都人，咸通鄂州文学。

484. <span id="志第四十七_艺文一-484"></span>
成玄《公谷总例》十卷字又玄，咸通山阳令。

485. <span id="志第四十七_艺文一-485"></span>
陆希声《春秋通例》三卷

486. <span id="志第四十七_艺文一-486"></span>
陈岳《折衷春秋》三十卷唐末钟传江西从事。

487. <span id="志第四十七_艺文一-487"></span>
郭翔《春秋义鉴》三十卷

488. <span id="志第四十七_艺文一-488"></span>
柳宗元《非国语》二卷

489. <span id="志第四十七_艺文一-489"></span>
右《春秋》类六十六家，一百部，一千一百六十三卷。失姓名五家，王玄度以下不著录二十二家。四百三卷。

490. <span id="志第四十七_艺文一-490"></span>
《古文孝经》孔安国《传》一卷

491. <span id="志第四十七_艺文一-491"></span>
刘邵《注》一卷

492. <span id="志第四十七_艺文一-492"></span>
《孝经》王肃《注》一卷

493. <span id="志第四十七_艺文一-493"></span>
郑玄《注》一卷

494. <span id="志第四十七_艺文一-494"></span>
韦昭《注》一卷

495. <span id="志第四十七_艺文一-495"></span>
孙熙《注》一卷

496. <span id="志第四十七_艺文一-496"></span>
苏林《注》一卷

497. <span id="志第四十七_艺文一-497"></span>
谢万《注》一卷

498. <span id="志第四十七_艺文一-498"></span>
虞盘佐《注》一卷

499. <span id="志第四十七_艺文一-499"></span>
孔光《注》一卷

500. <span id="志第四十七_艺文一-500"></span>
殷仲文《注》一卷

501. <span id="志第四十七_艺文一-501"></span>
殷叔道《注》一卷

502. <span id="志第四十七_艺文一-502"></span>
徐整《默注》二卷

503. <span id="志第四十七_艺文一-503"></span>
车胤《讲孝经义》四卷

504. <span id="志第四十七_艺文一-504"></span>
荀勖《讲孝经集解》一卷

505. <span id="志第四十七_艺文一-505"></span>
皇侃《义疏》三卷

506. <span id="志第四十七_艺文一-506"></span>
何约之《大明中皇太子讲义疏》一卷

507. <span id="志第四十七_艺文一-507"></span>
梁武帝《疏》十八卷

508. <span id="志第四十七_艺文一-508"></span>
太史叔明《发题》四卷

509. <span id="志第四十七_艺文一-509"></span>
刘炫《述义》五卷

510. <span id="志第四十七_艺文一-510"></span>
张士儒《演孝经》十二卷

511. <span id="志第四十七_艺文一-511"></span>
《应瑞图》一卷

512. <span id="志第四十七_艺文一-512"></span>
贾公彦《孝经疏》五卷

513. <span id="志第四十七_艺文一-513"></span>
魏克己注《孝经》一卷

514. <span id="志第四十七_艺文一-514"></span>
任希古《越王孝经新义》十卷

515. <span id="志第四十七_艺文一-515"></span>
《今上孝经制旨》一卷。玄宗。

516. <span id="志第四十七_艺文一-516"></span>
元行冲《御注孝经疏》二卷

517. <span id="志第四十七_艺文一-517"></span>
尹知章注《孝经》一卷

518. <span id="志第四十七_艺文一-518"></span>
孔颖达《孝经义疏》卷亡。

519. <span id="志第四十七_艺文一-519"></span>
王元感注《孝经》一卷

520. <span id="志第四十七_艺文一-520"></span>
李嗣真《孝经指要》一卷

521. <span id="志第四十七_艺文一-521"></span>
平贞諲《孝经议》卷亡。

522. <span id="志第四十七_艺文一-522"></span>
徐浩《广孝经》十卷浩称四明山人，乾元二年上，授校书郎。

523. <span id="志第四十七_艺文一-523"></span>
右《孝经》类二十七家，三十六部，八十二卷。失姓名一家，尹知章以下不著录六家，一十三卷。

524. <span id="志第四十七_艺文一-524"></span>
《论语》郑玄《注》十卷

525. <span id="志第四十七_艺文一-525"></span>
又注《论语释义》一卷

526. <span id="志第四十七_艺文一-526"></span>
《论语篇目弟子》一卷

527. <span id="志第四十七_艺文一-527"></span>
王弼《释疑》二卷

528. <span id="志第四十七_艺文一-528"></span>
王肃注《论语》十卷

529. <span id="志第四十七_艺文一-529"></span>
又注《孔子家语》十卷

530. <span id="志第四十七_艺文一-530"></span>
李充注《论语》十卷

531. <span id="志第四十七_艺文一-531"></span>
梁觊《注》十卷

532. <span id="志第四十七_艺文一-532"></span>
孟厘《注》九卷

533. <span id="志第四十七_艺文一-533"></span>
袁乔《注》十卷

534. <span id="志第四十七_艺文一-534"></span>
尹毅《注》十卷

535. <span id="志第四十七_艺文一-535"></span>
张氏《注》十卷

536. <span id="志第四十七_艺文一-536"></span>
何晏《集解》十卷

537. <span id="志第四十七_艺文一-537"></span>
孙绰《集解》十卷

538. <span id="志第四十七_艺文一-538"></span>
盈氏《集义》十卷

539. <span id="志第四十七_艺文一-539"></span>
江熙《集解》十卷

540. <span id="志第四十七_艺文一-540"></span>
徐氏《古论语义注谱》一卷

541. <span id="志第四十七_艺文一-541"></span>
虞喜《赞郑玄论语注》十卷

542. <span id="志第四十七_艺文一-542"></span>
畅惠明《义注》十卷

543. <span id="志第四十七_艺文一-543"></span>
宋明帝补《卫瓘论语注》十卷

544. <span id="志第四十七_艺文一-544"></span>
栾肇《论语释》十卷

545. <span id="志第四十七_艺文一-545"></span>
又《驳》二卷

546. <span id="志第四十七_艺文一-546"></span>
崔豹《大义解》十卷

547. <span id="志第四十七_艺文一-547"></span>
缪播《旨序》二卷

548. <span id="志第四十七_艺文一-548"></span>
郭象《体略》二卷

549. <span id="志第四十七_艺文一-549"></span>
戴诜《述议》二十卷

550. <span id="志第四十七_艺文一-550"></span>
刘炫《章句》二十卷

551. <span id="志第四十七_艺文一-551"></span>
皇侃《疏》十卷

552. <span id="志第四十七_艺文一-552"></span>
褚仲都《讲疏》十卷

553. <span id="志第四十七_艺文一-553"></span>
《义注隐》三卷

554. <span id="志第四十七_艺文一-554"></span>
《杂义》十三卷

555. <span id="志第四十七_艺文一-555"></span>
《剔义》十卷

556. <span id="志第四十七_艺文一-556"></span>
徐邈《音》二卷

557. <span id="志第四十七_艺文一-557"></span>
《孔丛》七卷

558. <span id="志第四十七_艺文一-558"></span>
王勃《次论语》十卷

559. <span id="志第四十七_艺文一-559"></span>
贾公彦论《论语疏》十五卷

560. <span id="志第四十七_艺文一-560"></span>
韩愈注《论语》十卷

561. <span id="志第四十七_艺文一-561"></span>
张籍《论语注辨》二卷

562. <span id="志第四十七_艺文一-562"></span>
右《论语》类三十家，三十七部，三百二十七卷。失姓名三家，韩愈以下不著录二家，十二卷。

563. <span id="志第四十七_艺文一-563"></span>
宋均注《易纬》九卷

564. <span id="志第四十七_艺文一-564"></span>
注《礼纬》三十卷

565. <span id="志第四十七_艺文一-565"></span>
注《诗纬》三卷

566. <span id="志第四十七_艺文一-566"></span>
注《乐纬》三卷

567. <span id="志第四十七_艺文一-567"></span>
注《春秋纬》三十八卷

568. <span id="志第四十七_艺文一-568"></span>
注《论语纬》十卷

569. <span id="志第四十七_艺文一-569"></span>
注《孝经纬》五卷

570. <span id="志第四十七_艺文一-570"></span>
郑玄注《书纬》三卷

571. <span id="志第四十七_艺文一-571"></span>
注《诗纬》三卷

572. <span id="志第四十七_艺文一-572"></span>
右谶纬类二家，九部，八十四卷。

573. <span id="志第四十七_艺文一-573"></span>
刘向《五经杂义》七卷

574. <span id="志第四十七_艺文一-574"></span>
又《五经通义》九卷

575. <span id="志第四十七_艺文一-575"></span>
《五经要义》五卷

576. <span id="志第四十七_艺文一-576"></span>
许慎《五经异义》十卷郑玄驳。

577. <span id="志第四十七_艺文一-577"></span>
杨方《五经钅句沉》十卷

578. <span id="志第四十七_艺文一-578"></span>
杨思《五经咨疑》八卷

579. <span id="志第四十七_艺文一-579"></span>
元延明《五经宗略》四十卷

580. <span id="志第四十七_艺文一-580"></span>
刘炫《五经正名》十二卷

581. <span id="志第四十七_艺文一-581"></span>
沈文阿《经典玄儒大义序录》十卷

582. <span id="志第四十七_艺文一-582"></span>
班固等《白虎通义》六卷

583. <span id="志第四十七_艺文一-583"></span>
郑玄《六艺论》一卷

584. <span id="志第四十七_艺文一-584"></span>
谯周《五经然否论》五卷

585. <span id="志第四十七_艺文一-585"></span>
《郑志》九卷

586. <span id="志第四十七_艺文一-586"></span>
《郑记》六卷

587. <span id="志第四十七_艺文一-587"></span>
王肃《圣证论》十一卷

588. <span id="志第四十七_艺文一-588"></span>
梁武帝《孔子正言》二十卷

589. <span id="志第四十七_艺文一-589"></span>
简文帝《长春义记》一百卷

590. <span id="志第四十七_艺文一-590"></span>
樊文深《七经义纲略论》三十卷

591. <span id="志第四十七_艺文一-591"></span>
又《质疑》五卷

592. <span id="志第四十七_艺文一-592"></span>
张讥《游玄桂林》二十卷

593. <span id="志第四十七_艺文一-593"></span>
《谥法》三卷荀顗演，刘熙注。

594. <span id="志第四十七_艺文一-594"></span>
沈约《谥例》十卷

595. <span id="志第四十七_艺文一-595"></span>
贺琛《谥法》三卷

596. <span id="志第四十七_艺文一-596"></span>
《集天名称》三卷

597. <span id="志第四十七_艺文一-597"></span>
陆德明《经典释文》三十卷

598. <span id="志第四十七_艺文一-598"></span>
颜师古《匡谬正俗》八卷

599. <span id="志第四十七_艺文一-599"></span>
赵英《五经对诀》四卷英，龙朔中汲令。

600. <span id="志第四十七_艺文一-600"></span>
刘迅《六说》五卷

601. <span id="志第四十七_艺文一-601"></span>
刘贶《六经外传》三十七卷

602. <span id="志第四十七_艺文一-602"></span>
张镒《五经微旨》十四卷

603. <span id="志第四十七_艺文一-603"></span>
韦表微《九经师授谱》一卷

604. <span id="志第四十七_艺文一-604"></span>
裴侨卿《微言注集》二卷开元中郑县尉。

605. <span id="志第四十七_艺文一-605"></span>
高重《经传要略》十卷

606. <span id="志第四十七_艺文一-606"></span>
王彦威《续古今谥法》十四卷

607. <span id="志第四十七_艺文一-607"></span>
慕容宗本《五经类语》十卷字泰初，幽州人，大中时。

608. <span id="志第四十七_艺文一-608"></span>
刘氏《经典集音》三十卷熔，字正范，绛州正平，咸通晋州长史。

609. <span id="志第四十七_艺文一-609"></span>
右经解类十九家，二十六部，三百八十一卷。失姓名一家，赵英以下不著录十家，一百二十七卷。

610. <span id="志第四十七_艺文一-610"></span>
《尔雅》李巡《注》三卷

611. <span id="志第四十七_艺文一-611"></span>
樊光《注》六卷

612. <span id="志第四十七_艺文一-612"></span>
孙炎《注》六卷

613. <span id="志第四十七_艺文一-613"></span>
沈■《集注》十卷

614. <span id="志第四十七_艺文一-614"></span>
郭璞《注》一卷

615. <span id="志第四十七_艺文一-615"></span>
又《图》一卷

616. <span id="志第四十七_艺文一-616"></span>
《音义》一卷

617. <span id="志第四十七_艺文一-617"></span>
江灌《图赞》一卷

618. <span id="志第四十七_艺文一-618"></span>
又《音》六卷

619. <span id="志第四十七_艺文一-619"></span>
李轨解《小尔雅》一卷

620. <span id="志第四十七_艺文一-620"></span>
杨雄《别国方言》十三卷

621. <span id="志第四十七_艺文一-621"></span>
刘熙《释名》八卷

622. <span id="志第四十七_艺文一-622"></span>
韦昭《辨释名》一卷

623. <span id="志第四十七_艺文一-623"></span>
李斯等《三苍》三卷郭璞解。

624. <span id="志第四十七_艺文一-624"></span>
杜林《苍颉训诂》二卷

625. <span id="志第四十七_艺文一-625"></span>
张揖《广雅》四卷

626. <span id="志第四十七_艺文一-626"></span>
又《埤苍》三卷

627. <span id="志第四十七_艺文一-627"></span>
《三苍训诂》三卷

628. <span id="志第四十七_艺文一-628"></span>
《杂字》一卷

629. <span id="志第四十七_艺文一-629"></span>
《古文字训》二卷

630. <span id="志第四十七_艺文一-630"></span>
樊恭《广苍》一卷

631. <span id="志第四十七_艺文一-631"></span>
史游《急就章》一卷曹寿解。

632. <span id="志第四十七_艺文一-632"></span>
颜之推《注》一卷

633. <span id="志第四十七_艺文一-633"></span>
司马相如《凡将篇》一卷

634. <span id="志第四十七_艺文一-634"></span>
班固《在昔篇》一卷

635. <span id="志第四十七_艺文一-635"></span>
《太甲篇》一卷

636. <span id="志第四十七_艺文一-636"></span>
蔡邕《圣草章》一卷

637. <span id="志第四十七_艺文一-637"></span>
又《劝学篇》一卷

638. <span id="志第四十七_艺文一-638"></span>
《今字石经论语》二卷

639. <span id="志第四十七_艺文一-639"></span>
崔瑗《飞龙篇篆草势合》三卷

640. <span id="志第四十七_艺文一-640"></span>
许慎《说文解字》十五卷

641. <span id="志第四十七_艺文一-641"></span>
吕忱《字林》七卷

642. <span id="志第四十七_艺文一-642"></span>
杨承庆《字统》二十卷

643. <span id="志第四十七_艺文一-643"></span>
冯干《括字苑》十三卷

644. <span id="志第四十七_艺文一-644"></span>
贾鲂《字属篇》一卷

645. <span id="志第四十七_艺文一-645"></span>
葛洪《要用字苑》一卷

646. <span id="志第四十七_艺文一-646"></span>
戴规《辨字》一卷

647. <span id="志第四十七_艺文一-647"></span>
僧宝志《文字释训》三十卷

648. <span id="志第四十七_艺文一-648"></span>
周成《解文字》七卷

649. <span id="志第四十七_艺文一-649"></span>
王延《杂文字音》七卷

650. <span id="志第四十七_艺文一-650"></span>
王氏《文字要说》一卷

651. <span id="志第四十七_艺文一-651"></span>
阮孝绪《文字集略》一卷

652. <span id="志第四十七_艺文一-652"></span>
彭立《文字辨嫌》一卷

653. <span id="志第四十七_艺文一-653"></span>
王愔《文字志》三卷

654. <span id="志第四十七_艺文一-654"></span>
顾野王《玉篇》三十卷

655. <span id="志第四十七_艺文一-655"></span>
李登《声类》十卷

656. <span id="志第四十七_艺文一-656"></span>
吕静《韵集》五卷

657. <span id="志第四十七_艺文一-657"></span>
阳休之《韵略》一卷

658. <span id="志第四十七_艺文一-658"></span>
又《辨嫌音》二卷

659. <span id="志第四十七_艺文一-659"></span>
夏侯咏《四声韵略》十三卷

660. <span id="志第四十七_艺文一-660"></span>
张谅《四声部》三十卷

661. <span id="志第四十七_艺文一-661"></span>
赵氏《韵篇》十二卷

662. <span id="志第四十七_艺文一-662"></span>
陆慈《切韵》五卷

663. <span id="志第四十七_艺文一-663"></span>
郭训《字旨篇》一卷

664. <span id="志第四十七_艺文一-664"></span>
《古文奇字》二卷

665. <span id="志第四十七_艺文一-665"></span>
卫宏《诏定古文字书》一卷

666. <span id="志第四十七_艺文一-666"></span>
虞龢《法书目录》六卷

667. <span id="志第四十七_艺文一-667"></span>
卫恒《四体书势》一卷

668. <span id="志第四十七_艺文一-668"></span>
萧子云《五十二体书》一卷

669. <span id="志第四十七_艺文一-669"></span>
庾肩吾《书品》一卷

670. <span id="志第四十七_艺文一-670"></span>
颜之推《笔墨法》一卷

671. <span id="志第四十七_艺文一-671"></span>
僧正度《杂字书》八卷

672. <span id="志第四十七_艺文一-672"></span>
何承天《纂文》三卷

673. <span id="志第四十七_艺文一-673"></span>
颜延之《纂要》六卷

674. <span id="志第四十七_艺文一-674"></span>
又《诘幼文》三卷

675. <span id="志第四十七_艺文一-675"></span>
张推《证俗音》三卷

676. <span id="志第四十七_艺文一-676"></span>
颜愍楚《证俗音略》一卷

677. <span id="志第四十七_艺文一-677"></span>
李虔《续通俗文》二卷

678. <span id="志第四十七_艺文一-678"></span>
李少通《俗语难字》一卷

679. <span id="志第四十七_艺文一-679"></span>
诸葛颍《桂苑珠丛》一百卷

680. <span id="志第四十七_艺文一-680"></span>
硃嗣卿《幼学篇》一卷

681. <span id="志第四十七_艺文一-681"></span>
项峻《始学篇》十二卷

682. <span id="志第四十七_艺文一-682"></span>
王羲之《小学篇》一卷

683. <span id="志第四十七_艺文一-683"></span>
杨方《少学集》十卷

684. <span id="志第四十七_艺文一-684"></span>
顾凯之《启疑》三卷

685. <span id="志第四十七_艺文一-685"></span>
萧子范《千字文》一卷

686. <span id="志第四十七_艺文一-686"></span>
周兴嗣《次韵千字文》一卷

687. <span id="志第四十七_艺文一-687"></span>
《演千字文》五卷

688. <span id="志第四十七_艺文一-688"></span>
《黄初篇》一卷

689. <span id="志第四十七_艺文一-689"></span>
《吴章篇》一卷

690. <span id="志第四十七_艺文一-690"></span>
《音隐》四卷

691. <span id="志第四十七_艺文一-691"></span>
《难要字》三卷

692. <span id="志第四十七_艺文一-692"></span>
《览字知源》三卷

693. <span id="志第四十七_艺文一-693"></span>
《字书》十卷

694. <span id="志第四十七_艺文一-694"></span>
《叙同音》三卷

695. <span id="志第四十七_艺文一-695"></span>
《桂苑珠丛略要》二十卷

696. <span id="志第四十七_艺文一-696"></span>
《古今八体六文书法》一卷

697. <span id="志第四十七_艺文一-697"></span>
《古来篆隶诂训名录》一卷

698. <span id="志第四十七_艺文一-698"></span>
《笔墨法》一卷

699. <span id="志第四十七_艺文一-699"></span>
《鹿纸笔墨疏》一卷

700. <span id="志第四十七_艺文一-700"></span>
《篆书千字文》一卷

701. <span id="志第四十七_艺文一-701"></span>
《今字石经易篆》三卷

702. <span id="志第四十七_艺文一-702"></span>
《今字石经尚书本》五卷

703. <span id="志第四十七_艺文一-703"></span>
《今字石经郑玄尚书》八卷

704. <span id="志第四十七_艺文一-704"></span>
《三字石经尚书古篆》三卷

705. <span id="志第四十七_艺文一-705"></span>
《今字石经毛诗》三卷

706. <span id="志第四十七_艺文一-706"></span>
《今字石经仪礼》四卷

707. <span id="志第四十七_艺文一-707"></span>
《三字石经左传古篆书》十二卷

708. <span id="志第四十七_艺文一-708"></span>
《今字石经左传经》十卷

709. <span id="志第四十七_艺文一-709"></span>
《今字石经公羊传》九卷

710. <span id="志第四十七_艺文一-710"></span>
蔡邕《今字石经论语》二卷

711. <span id="志第四十七_艺文一-711"></span>
曹宪《尔雅音义》二卷

712. <span id="志第四十七_艺文一-712"></span>
又《博雅》十卷

713. <span id="志第四十七_艺文一-713"></span>
《文字指归》四卷

714. <span id="志第四十七_艺文一-714"></span>
刘伯庄《续尔雅》一卷

715. <span id="志第四十七_艺文一-715"></span>
颜师古注《急就章》一卷

716. <span id="志第四十七_艺文一-716"></span>
武后《字海》一百卷凡武后所著书，皆元万顷、范履冰、苗神客、周思茂、胡楚宾、卫业等撰。

717. <span id="志第四十七_艺文一-717"></span>
李嗣真《书后品》一卷

718. <span id="志第四十七_艺文一-718"></span>
徐浩《书谱》一卷

719. <span id="志第四十七_艺文一-719"></span>
《古迹记》一卷

720. <span id="志第四十七_艺文一-720"></span>
张怀瓘《书断》三卷开元中翰林院供奉。

721. <span id="志第四十七_艺文一-721"></span>
又《评书药石论》一卷

722. <span id="志第四十七_艺文一-722"></span>
张敬玄《书则》一卷贞元中处士。

723. <span id="志第四十七_艺文一-723"></span>
褚长文《书指论》一卷

724. <span id="志第四十七_艺文一-724"></span>
张彦远《法书要录》十卷

725. <span id="志第四十七_艺文一-725"></span>
弘靖孙，乾符初大理卿。

726. <span id="志第四十七_艺文一-726"></span>
裴行俭《草字杂体》卷亡。

727. <span id="志第四十七_艺文一-727"></span>
荆浩《笔法记》一卷浩称洪谷子。

728. <span id="志第四十七_艺文一-728"></span>
二王、张芝、张昶等书一千五百一十卷太宗出御府金帛购天下古本，命魏徵、虞世南、褚遂良定真伪，凡得羲之真行二百九十纸，为八十卷，又得献之、张芝等书，以“贞观”字为印。草迹命遂良楷书小字以影之。其古本多梁、隋官书。梁则满骞、徐僧权、沈炽文、硃异，隋则江总、姚察署记。帝令魏、褚卷尾各署名。开元五年，敕陆玄悌、魏哲、刘怀信检校，分益卷秩。玄宗自书“开元”字为印。

729. <span id="志第四十七_艺文一-729"></span>
唐书王方庆《宝章集》十卷

730. <span id="志第四十七_艺文一-730"></span>
又《王氏八体书范》四卷

731. <span id="志第四十七_艺文一-731"></span>
《王氏工书状》十五卷

732. <span id="志第四十七_艺文一-732"></span>
玄宗《开元文字音义》三十卷

733. <span id="志第四十七_艺文一-733"></span>
张参《五经文字》三卷

734. <span id="志第四十七_艺文一-734"></span>
唐玄度《九经字样》一卷文宗时待诏。

735. <span id="志第四十七_艺文一-735"></span>
颜元孙《干禄字书》一卷

736. <span id="志第四十七_艺文一-736"></span>
欧阳融《经典分毫正字》一卷

737. <span id="志第四十七_艺文一-737"></span>
李腾《说文字源》一卷阳冰从子。

738. <span id="志第四十七_艺文一-738"></span>
僧慧力《像文玉篇》三十卷

739. <span id="志第四十七_艺文一-739"></span>
萧钧《韵音》二十卷

740. <span id="志第四十七_艺文一-740"></span>
孙愐《唐韵》五卷

741. <span id="志第四十七_艺文一-741"></span>
武元之《韵铨》十五卷

742. <span id="志第四十七_艺文一-742"></span>
玄宗《韵英》五卷天宝十四载撰，诏集贤院写付诸道采访使，传布天下。

743. <span id="志第四十七_艺文一-743"></span>
颜真卿《韵海镜源》三百六十卷

744. <span id="志第四十七_艺文一-744"></span>
李舟《切韵》十卷

745. <span id="志第四十七_艺文一-745"></span>
僧猷智《辨体补脩加字切韵》五卷

746. <span id="志第四十七_艺文一-746"></span>
右小学类六十九家，一百三部，七百二十一卷。失姓名二十三家，徐浩以下不著录二十三家，二千四十五卷。
