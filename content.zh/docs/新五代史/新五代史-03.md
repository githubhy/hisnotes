---
weight: 4
title: 梁本纪第三
---

# 梁本纪第三

1. <span id="梁本纪第三-1"></span>
末帝，太祖第三子友贞也。为人美容貌，沈厚寡言，雅好儒士。太祖即位，封均王，为左天兴军使、东京马步军都指挥使。乾化二年六月，太祖遇弑，友珪自立，杀博王友文，以弑帝之罪归之。以王为东京留守、开封尹，敬翔为中书侍郎、同中书门下平章事，户部尚书李振为崇政院使。
