---
weight: 23
title: 卷二十二本纪第二十二　道宗二
---

# 卷二十二本纪第二十二　道宗二

1. <span id="卷二十二本纪第二十二　道宗二-1"></span>
八年春正月癸丑，如鸭子河。

2. <span id="卷二十二本纪第二十二　道宗二-2"></span>
二月，驻跸纳葛泺。

3. <span id="卷二十二本纪第二十二　道宗二-3"></span>
三月戊申朔，楚王萧革致仕，进封郑国王。

4. <span id="卷二十二本纪第二十二　道宗二-4"></span>
夏五月，吾独婉惕隐屯秃葛等乞岁贡马、驼，许之。

5. <span id="卷二十二本纪第二十二　道宗二-5"></span>
六月丙子朔，驻跸拖古烈。辛丑，以右夷离毕奚马六为奚六部大王。是月，御清凉殿放进士王鼎等九十三人。

6. <span id="卷二十二本纪第二十二　道宗二-6"></span>
秋七月甲子，射熊于外室刺。

7. <span id="卷二十二本纪第二十二　道宗二-7"></span>
冬十月甲戌朔，驻跸独卢金。

8. <span id="卷二十二本纪第二十二　道宗二-8"></span>
十二月庚辰，以知北院枢密使事萧图古辞为北院枢密使。

9. <span id="卷二十二本纪第二十二　道宗二-9"></span>
癸未，幸酉京。戊子，以皇太后行再生礼，曲赦西京囚。

10. <span id="卷二十二本纪第二十二　道宗二-10"></span>
九年春正月辛亥，幸鸳鸯泺。辛未，禁民鬻铜。

11. <span id="卷二十二本纪第二十二　道宗二-11"></span>
三月辛未，宋主祯殂，以侄曙为子嗣位。

12. <span id="卷二十二本纪第二十二　道宗二-12"></span>
夏五月丙午，以隋王仁先为南院枢密使，徙封许王。是月，清暑曷里夕狘。

13. <span id="卷二十二本纪第二十二　道宗二-13"></span>
秋七月丙辰，如太子山。戊午，皇太叔重元与其子楚国王涅鲁古及陈国王陈六、同知北院枢密使事萧胡睹、卫王贴不、林牙涅刺搏古、统军使萧迭里得、驸马都尉参及弟术者、图骨、旗鼓拽刺详稳耶律郭九、文班太保奚叔、内藏提点乌骨、护卫左太保敌不古、按答、副官使韩家奴、宝神奴等凡四百人，诱胁弯手军犯行宫。时南院枢密使许王仁先、知北枢密院事赵王耶律乙辛、南府宰相萧唐古、北院宣徽使萧韩家奴、北院枢密副使萧惟信、敦睦宫使耶律良等率宿卫士卒数千人御之。涅鲁古跃马突出，将战，为近侍详稳渤海阿厮、护卫苏射杀之。己未，族逆党家。庚申，重元亡入大漠，自杀。辛酉，诏谕诸道。

14. <span id="卷二十二本纪第二十二　道宗二-14"></span>
壬戌，以仁先为北院枢密使，进封宋王，加尚父，耶律乙辛南院枢密使，萧韩家奴殿前都点检，封荆王。萧惟信、耶律冯家奴并加太子太傅。宿卫官萧乙辛、回鹃海邻、褭里，耶律挞不也、阿斯、宫分人急里哥、霞抹、乙辛、只鲁并加上将军。诸护卫及士卒、疱夫、弯手、伞子等三百余人，各授官有差。耶律良密告重元变，命籍横帐夷离堇房，为汉人行宫都部署。癸亥，贴不诉为重元等所胁，诏削爵为民，流镇州。戊胡，以黑白羊祭天。

15. <span id="卷二十二本纪第二十二　道宗二-15"></span>
八月庚午朔，遣使安抚南京吏民。癸酉，以永兴宫使耶律塔不也有定乱功，为同知点检司事。

16. <span id="卷二十二本纪第二十二　道宗二-16"></span>
冬十月戊辰朔，幸兴王寺。庚午，以六院部太保耶律合术知院大王事。是月，驻跸藕丝淀。

17. <span id="卷二十二本纪第二十二　道宗二-17"></span>
十一月辛丑，以甫院宣徽使萧九哥为北府宰相。己未，追封故富春郡王耶律义先为许王。

18. <span id="卷二十二本纪第二十二　道宗二-18"></span>
是岁，封皇子浚为梁王。

19. <span id="卷二十二本纪第二十二　道宗二-19"></span>
十年春正月己亥，北幸。

20. <span id="卷二十二本纪第二十二　道宗二-20"></span>
二月，禁南京民决水种粳稻。

21. <span id="卷二十二本纪第二十二　道宗二-21"></span>
秋七月壬申，诏决诸路囚。辛巳，禁僧尼私诣行在，妄述祸福取财物。

22. <span id="卷二十二本纪第二十二　道宗二-22"></span>
九月壬寅，幸怀州，谒太宗、穆宗庙。冬十月壬辰朔，驻跸中京。戊午，禁民私刊印文字。

23. <span id="卷二十二本纪第二十二　道宗二-23"></span>
十一月甲子，定吏民衣服之制。辛未，禁六斋日屠杀。丁丑，诏求乾文阁所阀经籍，命儒臣校仇。庚辰，以彰国军节度使韩谢十为惕隐。诏南京不得私造御用彩缎，私货铁，及非时余酒。命南京三司，每岁春秋以官钱飨将士。

24. <span id="卷二十二本纪第二十二　道宗二-24"></span>
十二月癸巳，以北院大王萧兀古匿为契丹行宫都部署。

25. <span id="卷二十二本纪第二十二　道宗二-25"></span>
是岁，甫京、西京大熟。

26. <span id="卷二十二本纪第二十二　道宗二-26"></span>
咸雍元年春正月辛酉朔，文武百僚加上尊号曰圣女神武全功大略广智总仁睿孝天祐皇帝。改元，大赦。册梁王浚为皇太子，内外官赐级有差。甲子，如鱼儿泺。庚寅，诏诸遇正旦、重午、冬至，别表贺东宫。

27. <span id="卷二十二本纪第二十二　道宗二-27"></span>
三月丁亥，以知兴中府事杨绩知枢密院事。

28. <span id="卷二十二本纪第二十二　道宗二-28"></span>
夏四月辛卯，以知枢密院事张嗣复疾，改知兴中府事。庚子，清暑拖古烈。

29. <span id="卷二十二本纪第二十二　道宗二-29"></span>
五月辛巳，夏国遣使来贡。

30. <span id="卷二十二本纪第二十二　道宗二-30"></span>
秋七月丙子，以皇太后射获熊，赏赍百官有差。

31. <span id="卷二十二本纪第二十二　道宗二-31"></span>
八月丙申，客星犯天庙，诏诸路备资贼，严火禁。

32. <span id="卷二十二本纪第二十二　道宗二-32"></span>
九月乙亥，驻跸藕系淀。丁丑，左夷离毕慥古为孟父敞稳。

33. <span id="卷二十二本纪第二十二　道宗二-33"></span>
冬十月丁亥朔，幸医巫闾山。己亥，皇太后射获虎，大宴群臣，令备赋诗。

34. <span id="卷二十二本纪第二十二　道宗二-34"></span>
十一月壬戌，有星如斗，逆行，隐隐有声十二月甲午，以辽王仁先为南京留守，徒封晋王。辛亥，以南京留守萧惟信为左夷离毕。壬子，荧惑与月并行，自卫至午。

35. <span id="卷二十二本纪第二十二　道宗二-35"></span>
二年春正月丁巳，如鸭子河。宋贺正使王严卒，以礼送还。

36. <span id="卷二十二本纪第二十二　道宗二-36"></span>
癸未，幸山榆淀。

37. <span id="卷二十二本纪第二十二　道宗二-37"></span>
二月甲午，诏武定军节度使姚景行，问以治道，拜南院枢密使。三月辛巳，以东北路详稳耶律韩福奴为北院大王。壬午，彗星见于西方。

38. <span id="卷二十二本纪第二十二　道宗二-38"></span>
夏四月，霖雨。

39. <span id="卷二十二本纪第二十二　道宗二-39"></span>
五月乙亥，驻跸拖古烈。辛巳，以户部使刘诜为枢密副使。

40. <span id="卷二十二本纪第二十二　道宗二-40"></span>
六月丙戌，回鹘来贡。甲辰，阻卜来贡。

41. <span id="卷二十二本纪第二十二　道宗二-41"></span>
秋七月癸丑朔，以西北路招讨使萧术者为北府宰相，左夷离毕萧惟信南院枢密使，同知南院枢密使事耶律白惕隐。丙辰，南院枢密使姚景行致仕。庚申，录囚。辛酉，景行复前职。丁卯，如藕丝淀。以岁旱，遣使振山后贫民。

42. <span id="卷二十二本纪第二十二　道宗二-42"></span>
九月壬子朔，日有食之。以参知政事韩孚为枢密副使。

43. <span id="卷二十二本纪第二十二　道宗二-43"></span>
冬十二月壬午，以知枢密院事杨绩为南院枢密使，枢密副使刘诜参知政事。戊子，僧守志加守司徒。丁酉，以西京留守合术为而院大王。辛丑，以萧术者为武定军节度使。

44. <span id="卷二十二本纪第二十二　道宗二-44"></span>
是年，御永安殿放进士张臻等百一人。

45. <span id="卷二十二本纪第二十二　道宗二-45"></span>
三年春正月辛亥，如鸭子河。甲子，御安流殿钩鱼。

46. <span id="卷二十二本纪第二十二　道宗二-46"></span>
三月癸亥，宋主曙殂，子（王贡）嗣位，遣使告哀；即遣右护卫太保萧挞不也、翰林学士陈觉等吊祭。

47. <span id="卷二十二本纪第二十二　道宗二-47"></span>
闰月丁亥，扈驾军营火，赐钱、粟及马有差。辛卯，驻跸春州北淀。乙巳，以萧兀古匿为北府宰相。

48. <span id="卷二十二本纪第二十二　道宗二-48"></span>
夏五月壬辰，驻跸纳葛泺。壬寅，赐随驾官诸工人马。

49. <span id="卷二十二本纪第二十二　道宗二-49"></span>
六月戊申，有司奏新城县民杨从谋反，伪署官吏。上曰：“小人无知，此儿戏尔。”独流其首恶，余释之。庚戌，宋遣使馈其先帝遗物。辛亥，宋以即位，遣陈襄来报，即遣知黄龙府事萧图古辞、中书舍人马铉往贺。壬戌，商府宰相韩王萧唐古致仕。壬申，以广德军节度使耶律蕊奴为商府宰相，度文使赵徽参知政事。秋七月辛丑，荧惑昼见，凡三十五日。

50. <span id="卷二十二本纪第二十二　道宗二-50"></span>
九月戊戌，诏给诸路囚粮。癸卯，幸南京。

51. <span id="卷二十二本纪第二十二　道宗二-51"></span>
冬十一月壬辰，夏国遣使进回鹘僧、金佛《梵觉经》。

52. <span id="卷二十二本纪第二十二　道宗二-52"></span>
十二月丁未，以参知政事刘诜为枢密副使，东北路详稳高八南院大王，枢密直学士张孝杰参知政事。己酉，以张孝杰同知枢密院事。丁巳，行再生礼，赦死罪以下。是月，夏国王李谅祚薨。

53. <span id="卷二十二本纪第二十二　道宗二-53"></span>
是岁，南京旱、蝗。

54. <span id="卷二十二本纪第二十二　道宗二-54"></span>
四年春正月甲戌朔，日有食之。丙子，如鸳鸯泺。辛巳，改易州兵马使为安抚使。丁亥，猎炭山。辛卯，遣使振西京饥民。

55. <span id="卷二十二本纪第二十二　道宗二-55"></span>
二月甲辰朔，诏元帅府募军。壬子，夏国王李谅祚子秉常遣使告哀。癸丑，颁行《御制华严经赞》。丁卯，北行。

56. <span id="卷二十二本纪第二十二　道宗二-56"></span>
三月丙子，遣使夏国吊祭。甲申，振应州饥民。乙酉，诏南京除军行地，余皆得种稻。庚寅，振朔州饥民。乙未，夏国李秉常遣使献其父谅祚遗物。

57. <span id="卷二十二本纪第二十二　道宗二-57"></span>
夏四月戊午，阿萨兰回鹘遣使来贡。

58. <span id="卷二十二本纪第二十二　道宗二-58"></span>
五月丙戌，驻跸拖古烈。

59. <span id="卷二十二本纪第二十二　道宗二-59"></span>
六月壬子，西北路雨谷，方三十里。丙寅，以北院林牙耶律赵三为北院大王，右夷离毕萧素飒中京留守。

60. <span id="卷二十二本纪第二十二　道宗二-60"></span>
秋七月壬申，置乌古敌烈部都统军司。丙子，猎黑岭。是月，南京霖雨，地震。

61. <span id="卷二十二本纪第二十二　道宗二-61"></span>
九月己亥，驻踩藕丝淀。

62. <span id="卷二十二本纪第二十二　道宗二-62"></span>
冬十月辛亥，曲赦南京徒罪以下囚。永清、武清、安次、固安、新城、归义、容城诸县水，复一岁租。戊辰，册李秉常为夏国王。

63. <span id="卷二十二本纪第二十二　道宗二-63"></span>
十二月辛亥，夏国遣使来贡。五年春正月，阻卜叛，以晋王仁先为西北路招讨使，领禁军讨之。

64. <span id="卷二十二本纪第二十二　道宗二-64"></span>
夏六月己亥，驻跸拖古烈。丙午，吐蕃遣使来贡。壬戌，以南院枢密使萧惟信知北院枢密使事。

65. <span id="卷二十二本纪第二十二　道宗二-65"></span>
秋七月乙丑朔，日有食之。戊辰，夏国遣使来谢封册。癸未，诏禁皇族恃势侵渔细民。

66. <span id="卷二十二本纪第二十二　道宗二-66"></span>
八月，谒庆陵。

67. <span id="卷二十二本纪第二十二　道宗二-67"></span>
九月戊辰，仁先遣人奏阻卜捷。

68. <span id="卷二十二本纪第二十二　道宗二-68"></span>
冬十月乙亥，驻跸藕丝淀。

69. <span id="卷二十二本纪第二十二　道宗二-69"></span>
十一月丁卯，诏四方馆副使止以契丹人充。丁丑，五国剖阿里部叛，命萧素飒讨之。

70. <span id="卷二十二本纪第二十二　道宗二-70"></span>
闰月戊申，夏国王李秉常遣使乞赐印绶。己未，僧志福加守司徒。

71. <span id="卷二十二本纪第二十二　道宗二-71"></span>
十二月甲子，行皇太子再生礼，减诸路徒以下罪一等。乙丑，诏百官廷议国政。甲戌，五国来降，仍献方物。

72. <span id="卷二十二本纪第二十二　道宗二-72"></span>
六年春正月甲午，如千鹅冻。

73. <span id="卷二十二本纪第二十二　道宗二-73"></span>
二月丙寅，阻卜来朝，贡方物。

74. <span id="卷二十二本纪第二十二　道宗二-74"></span>
夏四月癸未，西北路招讨司以所降阻卜酋长至行在。

75. <span id="卷二十二本纪第二十二　道宗二-75"></span>
五月甲辰，清暑拖古烈。甲寅，设贤良科，诏应是科者，先以所业十万言进。

76. <span id="卷二十二本纪第二十二　道宗二-76"></span>
六月辛巳，阻卜来朝。乙酉，以惕隐耶律白为中京留守。

77. <span id="卷二十二本纪第二十二　道宗二-77"></span>
是月，御永安殿放进士赵廷睦等百三十八人。

78. <span id="卷二十二本纪第二十二　道宗二-78"></span>
秋七月辛亥，猎于合鲁聂特。

79. <span id="卷二十二本纪第二十二　道宗二-79"></span>
八月丙子，耶律白薨，追封辽西郡王。

80. <span id="卷二十二本纪第二十二　道宗二-80"></span>
九月康戌，幸藕丝淀。甲寅，以马希白诗才敏妙，十吏书不能给，召试之。

81. <span id="卷二十二本纪第二十二　道宗二-81"></span>
冬十月丁卯，五国部长来朝。壬申，西北路招讨司擒阻卜酋长来献。

82. <span id="卷二十二本纪第二十二　道宗二-82"></span>
十一月乙卯，禁鬻生熟铁于回鹘、阻卜等界。

83. <span id="卷二十二本纪第二十二　道宗二-83"></span>
十二月戊午，加圆释、法钧二僧并守司空。乙未，以坤字节，赦死罪以下。辛酉，禁汉人捕猎。

84. <span id="卷二十二本纪第二十二　道宗二-84"></span>
七年春正月戊子，如鸭子河。

85. <span id="卷二十二本纪第二十二　道宗二-85"></span>
二月乙丑，女直进马。丙寅，以南院枢密使姚景行知兴中府事。三月己酉，以讨五国功，加知黄龙府事蒲延、怀化军节度使高元纪、易州观察使高正并千牛卫上将军，五国节度使萧陶苏斡、宁江州防御使大荣并静江军节度使。幸黑水。

86. <span id="卷二十二本纪第二十二　道宗二-86"></span>
夏四月癸酉，如纳葛泺。乙亥，禁布帛短狭不中尺度者。

87. <span id="卷二十二本纪第二十二　道宗二-87"></span>
六月乙卯，吐蕃来贡。癸未，南院大王高八致仕。

88. <span id="卷二十二本纪第二十二　道宗二-88"></span>
秋七月甲申朔，以东北路详稳合里只为南院大王，西南面招讨使抬得奴为荚六部大王。己丑，遣使按问五京囚。庚子，如藕丝淀。

89. <span id="卷二十二本纪第二十二　道宗二-89"></span>
八月辛巳，置佛骨于招仙浮图，罢猎，禁屠杀。

90. <span id="卷二十二本纪第二十二　道宗二-90"></span>
冬十月己卯，如医巫闾山。壬戌，以南府宰相耶律蕊奴为南京统军使。戊辰，谒乾陵。庚辰，诏百官廷议军国事。

91. <span id="卷二十二本纪第二十二　道宗二-91"></span>
十一月戊子，免南京流民租。乙丑，振饶州饥民。丙午，高丽遣使来贡。

92. <span id="卷二十二本纪第二十二　道宗二-92"></span>
十二月壬子，以契丹行宫都部署耶律胡睹知北院枢密使事，知北院枢密使事萧惟信为南府宰相，兼契丹行宫都部署。

93. <span id="卷二十二本纪第二十二　道宗二-93"></span>
丁巳，汉人行宫都郡署李仲禧、北院宣微使刘霂、枢密副使王观、都承旨杨兴工各赐国姓。戊寅，回鸽来贡。

94. <span id="卷二十二本纪第二十二　道宗二-94"></span>
是岁，春州斗粟六钱。
