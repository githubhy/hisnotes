---
weight: 83
title: 卷八十二　列传第二十
---

# 卷八十二　列传第二十

1. <span id="卷八十二　列传第二十-1"></span>
萧阿刺耶律义先弟信先萧陶隗萧塔刺葛耶律敌禄

2. <span id="卷八十二　列传第二十-2"></span>
萧阿刺，字阿里懒，北院枢密使孝穆之子也。幼养宫中，兴宗尤爱之。童熙六年，为弘义宫使。累迁同知北院枢密使，加同中书门下平章事，出为东京留守。二十一年，拜西北路招讨使，封西平郡王。寻尚秦晋国王公主，拜驸马都尉。

3. <span id="卷八十二　列传第二十-3"></span>
清宁元年，遗诏拜北府宰相，兼南院枢密使，进王韩。明年，改北院枢密使，徙王陈，与萧革同掌国政。革诌谀不法，阿刺争之不得，告归。上由此恶之，除东京留守。会行瑟瑟礼，入朝陈时政得失。革以事中伤，帝怒，缢杀之。皇太后营救不及，大恸曰：“阿刺何罪而遽见杀”帝乃优加贿赠，葬乾陵之赤山。阿刺性忠果，晓世务，有经济才。议者以谓阿刺若在，无重元、乙辛之乱。

4. <span id="卷八十二　列传第二十-4"></span>
耶律义先，于越仁先之弟也。美风姿，举止严重。重熙初，补祗候郎君班详稳。十三年，车驾西征，为十二行纠都监，战功最，改南院宣徽使。

5. <span id="卷八十二　列传第二十-5"></span>
时萧革同知枢密院事，席宠擅权，义先疾之。因侍宴，言于帝曰：“革狡佞喜乱，一朝大用，必误国家！”言甚激切，不纳。它日侍宴，上命群臣博，负者罚一巨觥。义先当与革对，忧然曰：“臣纵不能进贤退不肖，安能与国贼博哉！”帝上之曰：“卿醉矣！”义先厉声诟不已。上大怒，赖皇后救，得解。

6. <span id="卷八十二　列传第二十-6"></span>
翌日，上谓革曰：“义先无礼，当黜之。”革对曰：“义先天性忠直，今以酒失而出，谁敢言人之过？”上谓革忠直，益加信任。义先郁郁不自得，然议事未尝少沮。又于上前博，义先祝曰：“向言人过，冒犯天威。今日一掷，可表愚款。”俄得堂印。上愕然。

7. <span id="卷八十二　列传第二十-7"></span>
十六年，为殿前都点检，讨蒲奴里，多所招降，获其酋长陶得里以归，手诏褒奖，以功改南京统军使，封武昌郡王。奏请统军司钱营息，以赡贫民。未期，军器完整，民得休息。二十一年，拜惕隐，进王富春，薨，年四十二。

8. <span id="卷八十二　列传第二十-8"></span>
义先常戒其族人曰：“国中三父房，皆帝之昆弟，不孝不义尤不可为。”其接下无贵贱贤否，皆无均礼。其妻晋国长公主之女，每遇中表亲，非礼服不见，故内外多化之。清宁间，追赠许王。弟信先。

9. <span id="卷八十二　列传第二十-9"></span>
信先，兴宗以其父瑰引为刺血友，幼养于宫。善骑射。

10. <span id="卷八十二　列传第二十-10"></span>
重熙十四年为左护卫太保，同知殿前点检司事。十八年，兼右祗候郎君班详稳。上问所欲，信先曰：“先臣瑰引与陛下分如同气，然不及王封。倘使蒙恩地下，臣愿毕矣。”上曰：“此朕遗忘之过；”追封燕王。是年，从萧惠伐夏，败于河南，例被责。

11. <span id="卷八十二　列传第二十-11"></span>
清宁初，为南面林牙，卒。萧陶瑰，字乌古邻，宰相辖特六世孙。刚直，有威重。

12. <span id="卷八十二　列传第二十-12"></span>
咸雍初，任马群太保。素知群牧名存实亡，悉阅旧籍，除其赢病，录其实数，牧人畏服。陶瑰上书曰：“群牧以少为多，以无为有。上下相蒙，积弊成风。不若括见真数，著为定籍，公私两济。”从之。畜产岁以蕃息。

13. <span id="卷八十二　列传第二十-13"></span>
大康中，累迁契丹行宫都部署。上尝谓群臣曰：“北枢密院军国重任，久阙其人，耶律阿思、萧斡特刺二人熟愈？”群臣各誉所长，陶隗独默然。上问：”卿何不言？”陶隗曰：“斡特刺懦而败事；阿思有才而贪，将为祸基。不得已而用，败事犹胜基祸。”上曰：“陶隗虽魏征不能过，但恨吾不及太宗尔！”然竟以阿思为枢密使。由是阿思衔之。

14. <span id="卷八十二　列传第二十-14"></span>
九年，西圉不宁，阿思奏曰：“边隅事大，可择重臣镇抚。”

15. <span id="卷八十二　列传第二十-15"></span>
上曰：“陶隗何如？”阿思曰：“诚如圣旨。”遂拜西南面招讨使。阿思阴与萧阿忽带诬奏贼掠漠南牧马及居民畜产，陶隗不急追捕，罪当死，诏免官。久之，起为塌母城节度使。未行，疽发背卒。

16. <span id="卷八十二　列传第二十-16"></span>
陶隗负气，怒则须髯辄张。每有大议，必毅然决之。虽上有难色，未尝遽己。见权贵无少屈，竟为阿思所陷，时人惜之。

17. <span id="卷八十二　列传第二十-17"></span>
二子，曰图木、辖式。阿思死，始获进用。

18. <span id="卷八十二　列传第二十-18"></span>
萧塔刺葛，字陶晒，六院部人。素刚直。太祖时，坐叔祖台晒谋杀于越释鲁，没入弘义宫。世宗即位，以舅氏故，出其籍，补国舅别部敞史。

19. <span id="卷八十二　列传第二十-19"></span>
或言泰宁王察割有无君心。塔刺葛曰：“彼纵忍行不义，人孰肯从！”他日侍宴，酒酣，塔刺葛捉察割耳，强饮之曰：“上固知汝傲狠，然以国属，曲加矜悯，使汝在左右，且度汝才何能为。若长恶不悛，徙自取赤族之祸！”察割不能答，强笑曰：“何戏之虐也！”

20. <span id="卷八十二　列传第二十-20"></span>
天禄末，塔刺葛为北府宰相，及察割作乱，塔刺葛醉詈曰：”

21. <span id="卷八十二　列传第二十-21"></span>
吾悔不杀此逆贼！”寻为察割所害。

22. <span id="卷八十二　列传第二十-22"></span>
耶律敌禄，字阳隐，孟父楚国王之后。性质直，多膂力。

23. <span id="卷八十二　列传第二十-23"></span>
察割作乱，敌禄闻之，入见寿安王，糠慨言曰：“愿得精兵数百，破贼党。”王嘉其忠。穆宗即位，为北院宣徽使。上以飞狐道狭，诏敌禄广之。

24. <span id="卷八十二　列传第二十-24"></span>
明年，将兵援河东，至太原，与汉王会于高平，击周军，败之，仍降其众。忻、代二州叛，将兵讨之。会耶律挞烈至，败周师于忻口。师还，卒。

25. <span id="卷八十二　列传第二十-25"></span>
论曰：“忠臣惟知有国，而不知有身，故恶恶不避其患。

26. <span id="卷八十二　列传第二十-26"></span>
阿刺以谄谀不法折萧革，陶隗以用必基祸言阿思，塔刺葛以忍行不义徒自取赤族之罪责察割，其心可谓忠矣。言一出而祸辄随之。吁，邪正既不辨，国焉得元乱哉。”
