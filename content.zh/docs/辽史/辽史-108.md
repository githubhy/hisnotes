---
weight: 109
title: 卷一百八　列传第四十六　国语解
---

# 卷一百八　列传第四十六　国语解

1. <span id="卷一百八　列传第四十六　国语解-1"></span>
史自迁、固，以迄《晋》、《唐》，其为书雄深浩博，读者未能尽晓。于是裴骃、颜师古、李贤、何超、董冲诸儒，训诂音释，然后制度、名物、方言、奇字，可以一览而周知。其有助于后学多矣。

2. <span id="卷一百八　列传第四十六　国语解-2"></span>
辽之初兴，与奚、室韦密迩，土俗言语大概近俚。至太祖、太宗，奄有朔方，其治虽参用汉法，而先世奇首、遥辇之制尚多存者。子孙相继，亦尊守而不易。故史之所载，官制、宫卫、部族、地理，率以国语为之称号。不有注释以辨之，则世何从而知，后何从而考哉。今即本史参互研究，撰次《辽国语解》以附其后，庶几读者无龃龉之患云。
