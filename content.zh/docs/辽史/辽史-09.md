---
weight: 10
title: 卷九本纪第九　景宗下
---

# 卷九本纪第九　景宗下

1. <span id="卷九本纪第九　景宗下-1"></span>
发御春正月丙寅，女直遣使来贡。

2. <span id="卷九本纪第九　景宗下-2"></span>
二月庚子，宋遣使致其先帝遣物。甲寅，以青牛白马祭天地。

3. <span id="卷九本纪第九　景宗下-3"></span>
三月癸亥，耶律沙、敌烈献援汉之役所获宋俘。戊振，诏以粟二十万斛助汉。

4. <span id="卷九本纪第九　景宗下-4"></span>
夏五月庚午，汉遣使来谢，且以宋事来告。己丑，女直二十一人来请宰相、夷离堇之职，以次授之。

5. <span id="卷九本纪第九　景宗下-5"></span>
六月丙辰，以宋王喜隐为西南面招讨使。

6. <span id="卷九本纪第九　景宗下-6"></span>
秋七月庚申朔，回鹘遣使来贡。甲子，宋遣使来聘。壬申，汉以宋侵来告。丙子，遣使助汉战马。

7. <span id="卷九本纪第九　景宗下-7"></span>
八月，汉遣使进葡萄酒。

8. <span id="卷九本纪第九　景宗下-8"></span>
冬十月甲子，耶律沙以党项降酋可丑、买友来见，赐诏抚谕。丁卯，以可丑为司徒，买友为太保，各赐物遣之。壬申，女直遣使来贡。乙酉，汉复遣使以宋事来告。

9. <span id="卷九本纪第九　景宗下-9"></span>
十一月丁亥朔，司天奏日当食不亏。戊戌，吐欲浑叛入太原者四百余户，索而还之。，癸卯，祠木叶山。乙巳，遣太保迭烈割等使宋。乙卯，汉复遣使以宋事来告。十二月戊辰，猎于近郊，以所获祭天。

10. <span id="卷九本纪第九　景宗下-10"></span>
十年春正月癸丑，如长泺。

11. <span id="卷九本纪第九　景宗下-11"></span>
二月庚午，阿萨兰回鹘来贡。

12. <span id="卷九本纪第九　景宗下-12"></span>
三月庚寅，祭显陵。

13. <span id="卷九本纪第九　景宗下-13"></span>
夏四月丁卯，西幸。己巳，女直遣使来贡。

14. <span id="卷九本纪第九　景宗下-14"></span>
五月癸卯，赐女里死，遣人诛高勋等。

15. <span id="卷九本纪第九　景宗下-15"></span>
六月己未，驻跸沿柳湖。

16. <span id="卷九本纪第九　景宗下-16"></span>
秋七月庚戌，享太祖庙。

17. <span id="卷九本纪第九　景宗下-17"></span>
九月癸未朔，平王隆先子陈哥谋害其父，车裂以徇。

18. <span id="卷九本纪第九　景宗下-18"></span>
是冬，驻跸金川。

19. <span id="卷九本纪第九　景宗下-19"></span>
乾亨元年春正月乙酉，遣挞马长寿使宋，问兴师伐刘继元之故。丙申，长寿还，言“河东逆命，所当问罪。若北朝不援，和约如旧；不然则战”。

20. <span id="卷九本纪第九　景宗下-20"></span>
二月丁卯，汉以宋兵压境，遣使乞援。诏南府宰相耶律沙为都统、冀王敌烈为监军赴之；又命南院大王斜轸以所部从，枢密副使抹只督之。

21. <span id="卷九本纪第九　景宗下-21"></span>
三月辛巳，速撒遣人以别疗化哥等降，纳之。丙戌，汉遣使谢抚谕军民，诏北大王奚底、乙室王撒合等以兵戌燕。己丑，汉复告宋兵入境，诏左千牛卫大将军韩侼、大同军节度使耶律善补以本路兵南援。辛卯，女直遣使来贡。丁酉，耶律沙等与宋战于白马岭，不利。冀王敌烈及突吕不部节度使都敏、黄皮室详稳唐筈皆死之，士卒死伤甚众。

22. <span id="卷九本纪第九　景宗下-22"></span>
夏四月辛亥，汉以行军事宜来奏，卢俊自代州驰状告急。

23. <span id="卷九本纪第九　景宗下-23"></span>
辛酉，敌烈来贡。

24. <span id="卷九本纪第九　景宗下-24"></span>
五月己卯朔，宋兵至河东，汉与战，不利，刘文，卢俊来奔。

25. <span id="卷九本纪第九　景宗下-25"></span>
刘月，刘继元降宋，汉亡。甲子，封刘继文为彭城郡王，卢俊同政事门下平章事。宋主来侵。丁卯，北院大王奚底、统军使萧讨古、乙室王撒合击之。战于沙河，失利。己巳，宋主围南京。丁丑，诏谕耶律沙及奚底、讨古等军中事宜。

26. <span id="卷九本纪第九　景宗下-26"></span>
秋七月癸未，沙等及宋兵战于高梁河，少却；休哥、斜轸横击，大败之。宋主仅以身免，至涿州，窃乘驴车遁去。甲申，击宋余军，所杀甚众，获兵仗、器甲、符印、粮馈、货币不可胜计。辛丑，耶律沙遣人上俘获，以权知南京留守事韩德让、权南京马步军都指挥使耶律学古、知三司事刘弘皆能安人心，捍城池，并赐诏褒奖。

27. <span id="卷九本纪第九　景宗下-27"></span>
八月壬子，阻卜惕隐曷鲁、夷离堇阿里睹等来朝。乙丑，耶律沙等献俘。丙寅，以白马之役责沙、抹只，复以走宋主功释之；奚底遇敌而退，以剑背击之；撒合虽却，部伍不乱，宥之；冀王敌烈麾下先遁者斩之，都监以下杖之。壬申，宴沙、抹只等将校，赐物有差。

28. <span id="卷九本纪第九　景宗下-28"></span>
九月己卯，燕王韩匡嗣为都统，南府宰相耶律沙为监军，惕隐休哥、南院大王斜轸、权奚王抹只等只率所部兵南伐；仍命大同军节度使善补领山西兵分道以进。

29. <span id="卷九本纪第九　景宗下-29"></span>
冬十月乙，韩匡嗣与宋兵战于满城，败绩。辛未，太保矧思与宋兵战于火山，败之。乙亥，诏数韩匡嗣五罪，赦之。

30. <span id="卷九本纪第九　景宗下-30"></span>
十一月戊寅，宴赏休哥及有功将校。乙未，南院枢密使兼政事令郭袭上书谏畋猎，嘉纳之。辛丑，冬至，赦，改元乾亨。

31. <span id="卷九本纪第九　景宗下-31"></span>
十二月乙卯，燕王匡嗣遥授晋昌军节度使，降封秦王。壬戌，蜀王道隐南京留守，从封荆王。

32. <span id="卷九本纪第九　景宗下-32"></span>
是冬，驻跸南京。

33. <span id="卷九本纪第九　景宗下-33"></span>
二年春正月丙子朔，封皇子隆绪为梁王，隆庆为恒王。丁亥，以惕隐休哥为北院大前枢密使贤适封西平郡王。

34. <span id="卷九本纪第九　景宗下-34"></span>
二月戊辰，如清河。三月丁亥，西南面招讨副使耶律王六、太尉化哥遣人献党项俘。闰月庚午，有鸨飞止御帐，获以祭天。

35. <span id="卷九本纪第九　景宗下-35"></span>
夏四月庚辰，祈雨。戊子，清暑燕子城。

36. <span id="卷九本纪第九　景宗下-36"></span>
五月，雷火陵松。

37. <span id="卷九本纪第九　景宗下-37"></span>
六月己亥，喜隐复谋反，囚于祖州。

38. <span id="卷九本纪第九　景宗下-38"></span>
秋七月戊午，王六等献党项俘。

39. <span id="卷九本纪第九　景宗下-39"></span>
八月戊戌，东幸。

40. <span id="卷九本纪第九　景宗下-40"></span>
冬十月辛未朔，命巫者祠天地及兵神。辛巳，将南，祭旗鼓。癸未，次南京。丁亥，获敌人，射鬼箭。庚寅，次固安，以青牛白马祭天地。己亥，围瓦桥关。

41. <span id="卷九本纪第九　景宗下-41"></span>
十一月庚子朔，宋兵夜袭营，突吕不部节度使萧干及四捷军详稳耶律痕德战却之。壬寅，休哥败宋兵于瓦桥东，守将张师引兵出战，休哥奋击，败之。戊申，宋兵陈于水南，休哥涉水击破之。追至莫州，杀伤甚众。己酉，宋兵复来，击之殆尽。

42. <span id="卷九本纪第九　景宗下-42"></span>
丙辰，班师。乙丑，还次南京。

43. <span id="卷九本纪第九　景宗下-43"></span>
十二月庚午朔，休哥拜于越。大飨军士。

44. <span id="卷九本纪第九　景宗下-44"></span>
三年春二月丙子，东幸。己丑，复幸南京。

45. <span id="卷九本纪第九　景宗下-45"></span>
三月乙卯，皇子韩八卒。辛酉，葬潢、土二河之间，置永州。以秦王韩匡嗣为西南面招讨使。

46. <span id="卷九本纪第九　景宗下-46"></span>
夏五月丙午，以京汉军乱，动立喜隐不克，伪立其子留礼寿，上京留这除室擒之。

47. <span id="卷九本纪第九　景宗下-47"></span>
秋七月甲子，留礼寿伏诛。

48. <span id="卷九本纪第九　景宗下-48"></span>
冬十月，如蒲瑰坡。

49. <span id="卷九本纪第九　景宗下-49"></span>
十一月辛亥，加除室同政事门下平章事。是月，以南院枢密使郭袭为武定军节度使。

50. <span id="卷九本纪第九　景宗下-50"></span>
十二月，以辽兴军节度使韩德让为南院枢密使。四年春正月己亥，如华林、天柱。

51. <span id="卷九本纪第九　景宗下-51"></span>
三月乙未，清明。与诸王大臣较射，宴饮。

52. <span id="卷九本纪第九　景宗下-52"></span>
夏四月，自将南伐。至满城，战不昨，守太尉奚瓦里中流矢死。统军使善补为伏兵所围，枢密使斜轸救免，诏以失备杖之。

53. <span id="卷九本纪第九　景宗下-53"></span>
五月，班师，清暑燕子城。

54. <span id="卷九本纪第九　景宗下-54"></span>
秋七月壬辰，遣使赐喜隐死。

55. <span id="卷九本纪第九　景宗下-55"></span>
八月，如西京。

56. <span id="卷九本纪第九　景宗下-56"></span>
九月良子，幸云州。甲辰，猎于祥古山，帝不豫。壬子，次焦山，崩于行在。年三十五，在位十三年。遣诏梁王隆绪嗣位，军国大事听皇后命。统和元年正月壬戌，上尊谥孝成皇帝，庙号景宗。重熙二十一年，加谥孝成康靖皇帝。

57. <span id="卷九本纪第九　景宗下-57"></span>
赞曰：辽兴六十余年，神册、会同之间，日不暇给；天禄、应历之君，不令其终；保宁而来，人人望治。以景宗之资，任人不疑，信赏必罚，若可与有为也。而竭国之力以助河东，破军杀将，无救灭亡。虽一取偿于宋，得不偿失。知匡嗣之罪，数而不罚；善郭袭之谏，纳而不用；沙门昭敏以左道乱德，庞以侍中。不亦感乎！
