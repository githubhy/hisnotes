---
weight: 21
title: 卷二十本纪第二十　兴宗三
---

# 卷二十本纪第二十　兴宗三

1. <span id="卷二十本纪第二十　兴宗三-1"></span>
十六年春正月己卯，如混同江。

2. <span id="卷二十本纪第二十　兴宗三-2"></span>
二月庚申，如鱼儿泺。辛酉，禁群臣遇宴乐奏请私事。诏世选之官，从各部着旧择材能者用之。

3. <span id="卷二十本纪第二十　兴宗三-3"></span>
三月丁亥，如黑水泺。癸巳，遣使审决双州囚。壬寅，大雪。

4. <span id="卷二十本纪第二十　兴宗三-4"></span>
夏四月乙巳朔，皇太后不豫，上驰往视疾。丙午，皇太后愈，复如黑水泺。丁卯，肆赦六月戊申，清暑永安山。丁巳，阻卜大王屯秃古斯来朝，献方物。戊午，诏士庶言事。秋七月辛卯，幸庆州。自是月至于九月，日射猎于楚不沟霞列、系轮、石塔诸山。

5. <span id="卷二十本纪第二十　兴宗三-5"></span>
冬十月辛亥，幸中京谒祖庙。丙辰，定公主行妇礼于舅姑仪。庚午，铁骊仙门来朝，以始人贡，加右监门卫大将军。

6. <span id="卷二十本纪第二十　兴宗三-6"></span>
十一月戊寅，祠木叶山，幸中京，朝皇太后。壬辰，禁漏泄宫中事。

7. <span id="卷二十本纪第二十　兴宗三-7"></span>
十二月辛丑朔，女直遣使来贡。辛亥，谒太祖庙，观《太宗收晋图》。癸丑，问安皇太后。乙卯，以太后愈，杂犯死罪减一等论，徒以下免。庚申，南府宰相杜防、韩绍荣奏事有误，各以大杖决之。出防为武定军节度使。壬戌，高丽遣使来贡。

8. <span id="卷二十本纪第二十　兴宗三-8"></span>
十七年春正月丁亥，如春水。

9. <span id="卷二十本纪第二十　兴宗三-9"></span>
闰月癸丑，射虎于候里吉。

10. <span id="卷二十本纪第二十　兴宗三-10"></span>
二月辛巳，振瑶稳、嘲稳部。是月，诏士庶言国家利便，不得及己事；奴婢所见，许白其主，不得自陈。夏国王李元昊薨，其子谅祚遣使来告，即遣永兴宫使耶律褭里、右护卫太保耶律兴老、将作少监王全慰奠。

11. <span id="卷二十本纪第二十　兴宗三-11"></span>
三月癸卯，以同知南京留守事萧塔烈葛为左夷离毕，知右夷离毕事唐古为右夷离毕。丙午，夏国李谅祚遣使上其父元昊遗物。丁卯，铁不得国使来，乞以本部军助攻夏国，不许。

12. <span id="卷二十本纪第二十　兴宗三-12"></span>
夏四月辛未，武定军节度使杜防复为南府宰相。丙子，高丽遣使来贡。甲申，蒲卢毛朵部大王蒲辇以造舟人来献。

13. <span id="卷二十本纪第二十　兴宗三-13"></span>
六月庚辰，阻卜献马、驼二万。辛卯，长白山太师柴葛、回跋部太师撒刺都来贡方物。

14. <span id="卷二十本纪第二十　兴宗三-14"></span>
秋七月丁未，于越摩梅欲之子不葛一及婆离八部夷离堇虎（番去）等内附，甲寅，录囚，减杂犯死罪。

15. <span id="卷二十本纪第二十　兴宗三-15"></span>
八月丙戌，复南京贫户租税。戊子，以殿前都点检耶律义先为行军都部署，忠顺军节度使夏行美副部署，东北面详稳耶律术者为监军，伐蒲奴里酋陶得里。

16. <span id="卷二十本纪第二十　兴宗三-16"></span>
冬十月甲申，南院大王耶律韩八薨。甲午，驻跸独卢金。

17. <span id="卷二十本纪第二十　兴宗三-17"></span>
十一月乙未朔，遣使括马。丁巳，赐皇太弟重元金券。封皇子和鲁斡为越王，阿琏许王，忠顺军节度使谢家奴陈王，西京留守贴不汉王，惕隐旅坟辽西郡王，行宫都部署别古得柳城郡王，奉陵军节度使侯古饶乐郡王，安定郡王涅鲁古进封楚王。

18. <span id="卷二十本纪第二十　兴宗三-18"></span>
十八年春正月甲午朔，日有食之。戊戌，留夏国贺正使不遣。己亥，遣北院枢密副使萧惟信以伐夏告宋。辛丑，录囚。

19. <span id="卷二十本纪第二十　兴宗三-19"></span>
丙午，如鸳鸯泺。丙辰，猎霸特山。耶律义先奏蒲奴里捷。二月庚辰，幸燕赵国王洪基其帐视疾。乙酉，耶律义先等陶得里以献。

20. <span id="卷二十本纪第二十　兴宗三-20"></span>
三月乙巳，高昌国遣使来贡。壬子，以洪基疾愈，赦杂犯死罪以下。丁巳，乌古遣使送款。

21. <span id="卷二十本纪第二十　兴宗三-21"></span>
夏四月癸酉，以南府宰相耶律高十为商京统军使。

22. <span id="卷二十本纪第二十　兴宗三-22"></span>
五月甲辰，五国酋长各率其部来附。庚戌，回跋部长兀迭台扎等来朝。戊午，五国节度使耶律仙童以降乌古叛人，授左监门卫上将军。

23. <span id="卷二十本纪第二十　兴宗三-23"></span>
六月壬戌朔，以韩国王萧惠为河南道行军都统，赵王萧孝友、汉王贴不副之。乙丑，录囚。丙寅，行十二神纛礼。己巳，宋以辽师伐夏，遣钱逸致赆礼。庚辰，阻卜来贡马、驼、珍玩。

24. <span id="卷二十本纪第二十　兴宗三-24"></span>
辛巳，夏国使来贡，留之不遣。丁亥，行再生礼。

25. <span id="卷二十本纪第二十　兴宗三-25"></span>
秋七月戊戌，亲征。

26. <span id="卷二十本纪第二十　兴宗三-26"></span>
八月辛酉朔，渡河。夏人遁，乃还。

27. <span id="卷二十本纪第二十　兴宗三-27"></span>
九月丁未，萧惠等为夏人所败。

28. <span id="卷二十本纪第二十　兴宗三-28"></span>
冬十月，北道行军都统耶律敌鲁古率阻卜诸军至贺兰山。

29. <span id="卷二十本纪第二十　兴宗三-29"></span>
获李元昊妻及其官僚家属，遇夏大三千来战，殪之；乌古敌烈部都详稳萧慈氏奴、南克耶律斡里死焉。

30. <span id="卷二十本纪第二十　兴宗三-30"></span>
十二月戊寅，庆陵林木火。己卯，录囚。有弟从兄为强盗者，兄弟俱无子，特原其弟，十九年春正月庚寅，僧惠鉴加检校太尉。庚子，耶律敌鲁古复封漆水郡王，诸将校及阻卜等部酋长各进爵有差。赠萧慈氏奴同中书门下平章事。辛丑，遣使问罪于夏国。壬寅，如鱼儿泺。二月丁亥，夏将洼普、猥货、乙灵纪等来攻金肃城，南面林牙耶律高家奴等破之。洼普被创遁去，杀猥货、乙灵纪。

31. <span id="卷二十本纪第二十　兴宗三-31"></span>
三月戊戌，殿前都点检萧迭里得与夏战于三角川，败之。癸卯，命西南招讨使萧浦奴、北院大王宜新、林牙萧撒抹等帅师伐夏，以行宫都部署别古得监战。甲辰，遣同知北院枢密使萧革按军边城，以为声援。己酉，驻跸息鸡淀。丙辰，幸殿前都点检萧迭里得、驸马都尉萧胡睹帐视疾。

32. <span id="卷二十本纪第二十　兴宗三-32"></span>
夏四月丙寅，如鱼儿泺。壬申，蒲卢毛朵部惕隐信笃来贡。

33. <span id="卷二十本纪第二十　兴宗三-33"></span>
甲申，高丽遣使来贡。

34. <span id="卷二十本纪第二十　兴宗三-34"></span>
五月己丑，如凉陉。癸巳，萧蒲奴等人夏境，不与敌遇，纵军俘掠而还。丁酉，夏国洼普来降。己亥，远夷拔思母部遣使来贡。

35. <span id="卷二十本纪第二十　兴宗三-35"></span>
六月丙辰朔，置倒塌岭都监。丙寅，谒庆陵。庚午，幸庆州，谒大安殿。壬申，诏医卜、屠贩、奴隶及倍父母或犯事逃亡者，不得举进士。回跋、曷苏馆、蒲卢毛朵部各遣使贡马。

36. <span id="卷二十本纪第二十　兴宗三-36"></span>
甲戌，宋遣使来贺伐夏捷，高丽使俱至。辛巳，御金銮殿试进土。

37. <span id="卷二十本纪第二十　兴宗三-37"></span>
秋七月壬辰，驻跸括里浦碗。癸巳，以燕赵国王洪基北南枢密院。乙未，阻卜长豁得刺弟斡得来朝，加太尉遣之。戊戌，录囚。戊申，以左夷离毕萧唐古为北院枢密副使。壬子，猎候里吉。八月丁卯，阻卜酋长喘只葛拔里斯来朝。

38. <span id="卷二十本纪第二十　兴宗三-38"></span>
九月壬寅，夏入侵边，敌鲁古遣六院军将海里击败之。

39. <span id="卷二十本纪第二十　兴宗三-39"></span>
冬十月庚午，还上京。辛未，夏国王李谅祚母遣使乞依旧称藩。使还，诏谕别遣信臣诣阀，当徐思之。壬申，释临潢府役徒。甲戌，如中会川。

40. <span id="卷二十本纪第二十　兴宗三-40"></span>
十一月甲午，阻卜酋长豁得刺遣使来贡。庚戌，录囚。王子。出南府宰相韩知白为武定军节度使，枢密副使杨绩长宁军节度使，翰林学士王纲泽州刺史，张宥徽州刺史，知制诰周白海北州刺史。闰月乙卯，以汉王贴不为中京留守。辛未，以同知北院枢密使事萧革为南院枢密使，南院大王耶律仁先北枢密使事，封宋王。十二月丁亥，北府宰相、赵王萧孝友出为东京留守，东京留守萧塔列葛为北府宰相，南院枢密使、潞王葛为南院大王。

41. <span id="卷二十本纪第二十　兴宗三-41"></span>
庚戌，韩国王萧惠徙封魏王，致仕。壬子，夏国李谅祚遣使上表，乞依旧臣属。

42. <span id="卷二十本纪第二十　兴宗三-42"></span>
二十年春正月戊戌，驻跸混同江。

43. <span id="卷二十本纪第二十　兴宗三-43"></span>
二月甲申，遣前北院都监萧友括等使夏国，索党项叛户。

44. <span id="卷二十本纪第二十　兴宗三-44"></span>
己丑，如苍耳泺。甲辰，吐蕃遣使来贡。

45. <span id="卷二十本纪第二十　兴宗三-45"></span>
三月壬子朔，幸黑水。

46. <span id="卷二十本纪第二十　兴宗三-46"></span>
夏五月癸丑，萧友括等使夏还，李谅祚母表乞如党权进马、驼、牛、羊等物。己巳，夏国遣使求唐隆镇及乞罢所建城邑，以诏答之。

47. <span id="卷二十本纪第二十　兴宗三-47"></span>
六月丙戌，诏以所获李元昊妻及前后所俘夏人，安置苏州。

48. <span id="卷二十本纪第二十　兴宗三-48"></span>
以伐夏所获物遣使遗宋。

49. <span id="卷二十本纪第二十　兴宗三-49"></span>
秋七月，如秋山。

50. <span id="卷二十本纪第二十　兴宗三-50"></span>
九月，诏更定条制。驻跸中会川。

51. <span id="卷二十本纪第二十　兴宗三-51"></span>
冬十月己卯朔，括诸道军籍。

52. <span id="卷二十本纪第二十　兴宗三-52"></span>
十一月庚申，以惕隐都监萧谟鲁为左夷离毕。甲子，命东京留守司总领户部、内省事。丁卯，罢中丞记录职官过犯，令承旨总之。

53. <span id="卷二十本纪第二十　兴宗三-53"></span>
十二月乙酉，以皇太后行再生礼，肆赦。

54. <span id="卷二十本纪第二十　兴宗三-54"></span>
二十一年春正月辛亥，如混同江。

55. <span id="卷二十本纪第二十　兴宗三-55"></span>
二月，如鱼儿泺。

56. <span id="卷二十本纪第二十　兴宗三-56"></span>
夏四月癸未，以国舅详稳萧阿刺为西北路招讨使，封西平郡王。六月丙子，驻跸永安山。

57. <span id="卷二十本纪第二十　兴宗三-57"></span>
秋七月甲辰朔，召北府宰相萧塔烈葛、南府宰相汉王贴不、南院枢密使萧革、知北院枢密使事仁失等，赐坐，论古今治道。

58. <span id="卷二十本纪第二十　兴宗三-58"></span>
戊申，祀天地。己酉，诏北、南枢密院，日再奏事。壬子，追尊太祖之祖为简献皇帝，庙号玄祖，祖妣为简献皇后；太祖之考为宣简皇帝，庙号德祖，妣为宣简皇后。追封太祖伯父夷离堇严木为蜀国王，于越释鲁为隋国王。以燕赵国王洪基为天下兵马大元帅、知惕隐事，赐诏谕之。癸亥，近侍小底卢宝伪学御画，免死，配役终身。甲子，如秋山。戊辰，谒庆陵。以南院枢密使萧革为北院枢密使，封吴王。辛未，如庆州。壬申，追封太祖弟寅底石为许国王。

59. <span id="卷二十本纪第二十　兴宗三-59"></span>
八月戊子，太尉乌者薨，诏配享圣宗庙。九月乙卯，平州进白兔。已末，谒怀陵。庚申，追上嗣圣皇帝、天顺皇帝尊溢，及更溢彰德皇后日请安。癸亥，溢齐天皇后日仁德皇后。甲子，谒祖陵。增太祖谥大圣大明神烈天皇帝，更谥贞烈皇后日淳钦，恭顺皇帝日章肃，后萧氏溢日和敬。

60. <span id="卷二十本纪第二十　兴宗三-60"></span>
冬十月戊寅，驻跸中会川。丁亥，夏国李谅祚遣使乞弛边备，即遣萧友括奉诏谕之。戊子，幸显、懿二州。甲午，辽兴军节度使萧虚烈封郑王，南院大王、潞王查葛为南院枢密使，进封越国王。戊戌，射虎于南撒葛柏。辛丑，谒乾陵。

61. <span id="卷二十本纪第二十　兴宗三-61"></span>
十一月壬寅朔，增谥文献皇帝为文献钦义皇帝，及谥二后日端顺，日柔贞。复更谥世宗孝烈皇后为怀节。丁未，增孝成皇帝谥日孝成康靖皇帝，更谥圣神宣献皇后为睿智。甲子，次中会川。回鹘阿萨兰遣使贡名马、文豹。丙寅，录囚。

62. <span id="卷二十本纪第二十　兴宗三-62"></span>
十二月戊戌，以北府宰相塔烈葛为南京统军使，郑王虚烈北府宰相，契丹行宫都部署耶律义先惕隐。释役徒限年者。

63. <span id="卷二十本纪第二十　兴宗三-63"></span>
二十二年春正月乙巳，如混同江。二月丙子，回鹘阿萨兰为邻国所侵，遣使求援。庚辰，如春水。三月癸亥，李谅祚以赐诏许降，遣使来谢。丙寅，如黑水泺。

64. <span id="卷二十本纪第二十　兴宗三-64"></span>
夏四月戊子，猎鹤淀。

65. <span id="卷二十本纪第二十　兴宗三-65"></span>
五月壬寅，诏内地州县植果。

66. <span id="卷二十本纪第二十　兴宗三-66"></span>
六月壬申，驻跸胡吕山。癸未，高丽遣使来贡。

67. <span id="卷二十本纪第二十　兴宗三-67"></span>
秋七月己酉，阻卜大王屯秃古斯率诸部长献马、驼。庚申，如黑岭。

68. <span id="卷二十本纪第二十　兴宗三-68"></span>
闰月庚午，乌古来贡。癸巳，长春州置钱帛司。

69. <span id="卷二十本纪第二十　兴宗三-69"></span>
九月壬辰，夏国李谅祚遣使进降表。甲午，遣南面林牙高家奴等奉诏抚谕。

70. <span id="卷二十本纪第二十　兴宗三-70"></span>
冬十月丙申朔，日有食之。

71. <span id="卷二十本纪第二十　兴宗三-71"></span>
十一月辛卯，诏诸职事官以礼受代及以罪去者置籍，岁申枢密院。

72. <span id="卷二十本纪第二十　兴宗三-72"></span>
十二月丙申朔，诏回鹘部副使以契丹人充。庚子，应圣节，曲赦徒以下罪。壬子，诏大臣日：“朕与宋主约为兄弟，欢好岁久，欲见其绘像，可谕来使。”

73. <span id="卷二十本纪第二十　兴宗三-73"></span>
二十三年春正月乙巳，如混同江。癸酉，猎双子淀。戊子，夏国遣使贡方物。壬辰，如春水。甲午，猎盘直坡。

74. <span id="卷二十本纪第二十　兴宗三-74"></span>
三月丁亥，幸皇太弟重元帐。

75. <span id="卷二十本纪第二十　兴宗三-75"></span>
夏四月癸卯，高丽遣使来贡。癸丑，猎合只忽里。

76. <span id="卷二十本纪第二十　兴宗三-76"></span>
五月己巳，李谅祚乞进马、驼，诏岁贡之。庚寅，驻跸永安山。壬辰，夏国遣使来贡。

77. <span id="卷二十本纪第二十　兴宗三-77"></span>
六月丙申，如庆州。己亥，谒庆陵。壬寅，高丽王徽请官其子，诏加检校太尉。辛亥，吐蕃遣使来贡。

78. <span id="卷二十本纪第二十　兴宗三-78"></span>
秋七月己巳，夏国李谅祚遣使来求婚。甲戌，如秋山。己卯，诏八房族巾帻。

79. <span id="卷二十本纪第二十　兴宗三-79"></span>
九月庚寅，猎，遇三虎，纵火获之。

80. <span id="卷二十本纪第二十　兴宗三-80"></span>
冬十月丁酉，驻跸中京。戊戌，幸新建秘书监。辛丑，有事于祖庙。癸丑，以开泰寺铸银佛像，曲赦在京囚。丙辰，李谅祚遣使进誓表。

81. <span id="卷二十本纪第二十　兴宗三-81"></span>
十一月乙丑，阻卜部长来贡。壬申，帝率群臣上皇太后尊号日仁慈圣善钦孝广德安静贞纯懿和宽厚崇觉仪天皇太后，大赦。内外官进级有差。癸未，录囚。甲申，群臣上皇帝尊号日钦天奉道祐世兴历武定文成圣神仁孝皇帝，册皇后萧氏曰贞懿慈和文惠孝敬广爱崇圣皇后。

82. <span id="卷二十本纪第二十　兴宗三-82"></span>
十二月丙申，如中会川。

83. <span id="卷二十本纪第二十　兴宗三-83"></span>
二十四年春正月癸亥，如混同江。戊辰，朝皇太后。辛巳，宋遣使来贺，馈驯象。

84. <span id="卷二十本纪第二十　兴宗三-84"></span>
二月己丑朔，召宋使钓鱼、赋诗。癸巳，如长春河。甲寅，夏国遣使来贺。

85. <span id="卷二十本纪第二十　兴宗三-85"></span>
三月癸亥，皇太弟重元生子，曲赦行在及长春、镇北二州徒以下罪。

86. <span id="卷二十本纪第二十　兴宗三-86"></span>
夏五月，驻跸南崖。

87. <span id="卷二十本纪第二十　兴宗三-87"></span>
秋七月壬午，如秋山。次雨崖之北峪，不豫。

88. <span id="卷二十本纪第二十　兴宗三-88"></span>
八月丁亥，疾大渐，召燕赵国王洪基，谕以治国之要。戊子，大赦，纵五坊鹰鹘，焚钩鱼之具。己丑，帝崩于行宫，年四十。遗诏燕赵国王洪基嗣位。清宁元年十月庚子，上尊谥为神圣孝章皇帝，庙号兴宗。

89. <span id="卷二十本纪第二十　兴宗三-89"></span>
赞曰：兴宗即位年十有六矣，不能先尊母后而尊其，以致临朝专政，贼杀不辜，又不能以礼几谏，使齐天死于斌逆，有亏王者之孝，惜哉！若夫大行在殡，饮酒博鞠，叠见简书。及其谒遗像而哀恸，受宋吊而衰絰，所为若出二人。何为其然欤？至于感富弼之言而申南宋之好，许谅祚之盟而罢西夏之兵，边鄙不耸，政治内修，亲策进士，大修条制，下至士庶，得陈便宜，则求治之志切矣，于时左右大臣，曾不闻一贤之进，一事之谏，欲庶几古帝王之风，其可得乎？虽然，圣宗而下，可谓贤君矣。
