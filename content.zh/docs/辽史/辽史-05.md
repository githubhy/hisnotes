---
weight: 6
title: 卷五本纪第五　世宗
---

# 卷五本纪第五　世宗

1. <span id="卷五本纪第五　世宗-1"></span>
世宗孝和庄宪皇帝，讳阮，小字兀欲。让国皇帝长子，母柔贞皇后萧氏。帝仪观丰伟，内宽外严，善骑射，乐施予，人望归之。太宗爱之如子。会同九年，从伐晋。

2. <span id="卷五本纪第五　世宗-2"></span>
大同元年春二月，封永康王。

3. <span id="卷五本纪第五　世宗-3"></span>
夏四月丁丑，太守崩于栾城。戊寅，梓宫次镇阳，即皇帝位于枢前。甲申，次定州，命天德、朔古、解里等护梓宫先赴上京。太后闻帝即位，遣太弟李胡率兵拒之。

4. <span id="卷五本纪第五　世宗-4"></span>
六月甲寅朔，次南京，五院夷离堇安端、详稳刘哥遣人驰报，请为前锋；至泰德泉，遇李胡军，虞败之。上遣郎君勤德等两军谕解。

5. <span id="卷五本纪第五　世宗-5"></span>
秋闰七月，次潢河，太后、李胡整兵拒于横渡，相持数日。

6. <span id="卷五本纪第五　世宗-6"></span>
用屋质之谋，各罢兵趋上京。既而闻太后、李胡复有异谋，迁于祖州；诛司徒划设及楚补里。

7. <span id="卷五本纪第五　世宗-7"></span>
八月壬竿朔，尊母萧氏为皇太后，以太后族刺只撒古鲁为国舅帐，立详稳以总焉。以崇德宫户分赐翼戴功臣，及北大王洼、南院大王吼各五士，安抟、楚补各百。的、铁刺子孙先以非罪籍没者归之。癸未，始置北院枢密使，以安抟为之。九月壬子朔，葬嗣圣皇帝于怀陵。丁卯，行柴册礼群臣上尊号曰天授皇帝。大赦，改大同元年为天禄元年。追谥皇考曰让国皇帝。以安端主东丹国，封明王，察割为泰宁王，刘哥为惕隐，高勋为南院枢密使。

8. <span id="卷五本纪第五　世宗-8"></span>
二年春正月，天德、萧翰、刘哥、盆都等谋反。诛天德，杖萧翰，迁刘哥于边，罚盆都使辖戞斯国。汉主刘知远殂，子承祐立。

9. <span id="卷五本纪第五　世宗-9"></span>
夏四月庚辰朔，南唐遣李朗、王祚来慰且贺，兼奉蜡丸书，议攻汉。

10. <span id="卷五本纪第五　世宗-10"></span>
秋七月壬申，皇子贤生。

11. <span id="卷五本纪第五　世宗-11"></span>
冬十月壬午，南京留守魏王赵延寿薨，以中台省右相牒（虫葛）为南京留守，封燕王。

12. <span id="卷五本纪第五　世宗-12"></span>
十一月，驻跸彰武南。

13. <span id="卷五本纪第五　世宗-13"></span>
三年春正月，萧翰及公主阿不里谋反，翰伏诛，阿不里瘐死狱中。庚申，肆赦。内外官各进一阶。

14. <span id="卷五本纪第五　世宗-14"></span>
夏六月戊寅，以敞史耶律胡离轸为北院大王。己卯，惕隐颓昱封漆水郡王。

15. <span id="卷五本纪第五　世宗-15"></span>
秋九月辛丑朔，召群臣议南伐。

16. <span id="卷五本纪第五　世宗-16"></span>
冬十月，遣诸将率兵攻下贝州高老镇，徇地邺都、南宫、堂阳，杀深州刺史史万山，俘获甚众。

17. <span id="卷五本纪第五　世宗-17"></span>
四年春二月辛未，泰宁王察割来朝，留侍。是月，建政事省。

18. <span id="卷五本纪第五　世宗-18"></span>
三月戊戌朔，南唐遣赵延嗣、张福等来贺南征捷。

19. <span id="卷五本纪第五　世宗-19"></span>
秋九月乙丑朔，如山西。

20. <span id="卷五本纪第五　世宗-20"></span>
冬十月，自将南伐，攻下安平、内丘、束鹿等城，大获而还。

21. <span id="卷五本纪第五　世宗-21"></span>
是岁，册皇后萧氏。五年春正月癸亥朔，如百泉湖。汉郭威弑其主自立，国号周，遣朱宪来告。即遣使致良马。汉刘崇自立于太原。

22. <span id="卷五本纪第五　世宗-22"></span>
二月，周遣姚汉英、华昭胤来，以书矢抗礼，留汉英等。

23. <span id="卷五本纪第五　世宗-23"></span>
夏五月壬戌朔，太子太傅赵莹薨，辍朝一日，命归葬于汴。

24. <span id="卷五本纪第五　世宗-24"></span>
诏州县录事参军、主簿，委政事省铨注。

25. <span id="卷五本纪第五　世宗-25"></span>
六月辛卯朔，刘崇为周所攻，遣使称侄，乞授，且求封册。

26. <span id="卷五本纪第五　世宗-26"></span>
即遣燕王牒（虫葛）、枢密使高勋册为大汉神武皇帝。南唐遣蒋洪来，乞举兵应援。是夏，清暑百泉岭。

27. <span id="卷五本纪第五　世宗-27"></span>
九月康申朔，自将南伐。壬戌，次归化州祥古山。癸亥，祭让国皇帝于行宫。群臣皆醉，察割反，帝遇弑，年三十四。

28. <span id="卷五本纪第五　世宗-28"></span>
应厉元年，葬于显州西山，陵曰显陵。二年，谥孝和皇帝，庙号世宗。统和二十六年七月，加谥孝和庄宪皇帝。

29. <span id="卷五本纪第五　世宗-29"></span>
赞曰：世宗，中才之主也。入继大统，曾未三年，纳唐丸书，即议南伐，既乏持重，宜乘周防，盖有致祸之道矣。然而孝友宽慈，亦有君人之度焉。未及师还，变起沉湎，岂不可哀也哉！
