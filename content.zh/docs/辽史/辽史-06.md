---
weight: 7
title: 卷六本纪第六　穆宗上
---

# 卷六本纪第六　穆宗上

1. <span id="卷六本纪第六　穆宗上-1"></span>
穆宗孝安敬正皇帝，讳璟，小字述律。太宗皇帝长子，母曰靖安皇后萧氏。会同一二年，封寿安王。

2. <span id="卷六本纪第六　穆宗上-2"></span>
天禄五年秋九月癸亥，世宗遇害。逆臣察割等伏诛。丁卯，即皇帝位，群臣上尊号曰天顺皇帝，改元应厉。戊辰，如南京。

3. <span id="卷六本纪第六　穆宗上-3"></span>
是月，遣刘承训告哀于汉。

4. <span id="卷六本纪第六　穆宗上-4"></span>
冬十一月，汉、周、南诏各遣使来吊。乙亥，诏朝会依嗣圣皇帝故事，用汉礼。

5. <span id="卷六本纪第六　穆宗上-5"></span>
十二月甲辰，汉遣使献弓矢、鞍马。壬子，铁骊、鼻骨德皆来贡。

6. <span id="卷六本纪第六　穆宗上-6"></span>
二年春正月戊午朔，南遣使奉蜡丸书，及进犀兕甲万属。

7. <span id="卷六本纪第六　穆宗上-7"></span>
壬戌，太尉急古质谋逆，伏诛。

8. <span id="卷六本纪第六　穆宗上-8"></span>
二月癸卯，女直来贡。

9. <span id="卷六本纪第六　穆宗上-9"></span>
三月癸亥，南唐遣使奉蜡丸书。丁卯，复遣使来贡。甲申，以耶律挞烈为南院大王。

10. <span id="卷六本纪第六　穆宗上-10"></span>
夏四月丙戌朔，日有食之。己亥，铁骊进鹰鹘。

11. <span id="卷六本纪第六　穆宗上-11"></span>
五月丙辰朔，视朝。壬午，南唐遣使来贡。

12. <span id="卷六本纪第六　穆宗上-12"></span>
六月壬辰，国舅政事令萧眉古得、宣政殿学士李浣等谋南奔，事觉，诏暴其罪。乙未，祭天地。壬寅，汉为周所侵，遣使求援，命中台省右相高模翰赴之。丁未，命乳媪之史曷鲁世为阿束石烈夷离堇。

13. <span id="卷六本纪第六　穆宗上-13"></span>
秋七月乙亥，政事令娄国、林牙敌烈、侍中神都、郎君海里等谋乱就执。

14. <span id="卷六本纪第六　穆宗上-14"></span>
八月己丑，眉古得、娄国等伏诛，杖李浣而释之。

15. <span id="卷六本纪第六　穆宗上-15"></span>
九月甲寅朔，云州进嘉禾四茎，二穗。戊午，诏以先平察割日，用白黑羊、玄酒祭天，岁以为常。壬戌，猎炭山。癸天。

16. <span id="卷六本纪第六　穆宗上-16"></span>
庚辰，敌烈部来贡。

17. <span id="卷六本纪第六　穆宗上-17"></span>
冬十月甲申朔，汉遣使进葡萄酒。甲午，司徒老古等献白雉。戊申，回鹘及辖戞斯皆遣使来贡。

18. <span id="卷六本纪第六　穆宗上-18"></span>
十一月癸丑朔，视朝。己巳，地震。己卯，日南至，始用旧制行拜日礼朔州民黑兔。

19. <span id="卷六本纪第六　穆宗上-19"></span>
十二月癸未朔，高模翰及汉兵围晋州。辛卯，以生日，饭僧，释系囚。甲辰，猎于近郊。祀天地。辛亥，明王安端薨。

20. <span id="卷六本纪第六　穆宗上-20"></span>
三年春闰正月壬午朔，汉以高模翰却周军，遣使来谢。

21. <span id="卷六本纪第六　穆宗上-21"></span>
二月辛亥朔，诏用嗣圣皇帝旧玺。甲子，太保敌烈修易州城，镇州以兵来挑战，却之。

22. <span id="卷六本纪第六　穆宗上-22"></span>
三月庚辰朔，南唐遣使来贡，因附书于汉，诏达之。庚寅，如庆州击鞠。丁酉，汉遣使进球衣及马。庚子，观渔于神德湖。

23. <span id="卷六本纪第六　穆宗上-23"></span>
夏四月庚申，铁骊来贡。

24. <span id="卷六本纪第六　穆宗上-24"></span>
五月壬寅，汉遣使言石晋树先帝《圣德神功碑》为周人所毁，请再刻，许之。

25. <span id="卷六本纪第六　穆宗上-25"></span>
六月丁卯，应天皇太后崩。

26. <span id="卷六本纪第六　穆宗上-26"></span>
秋七月，不视朝。

27. <span id="卷六本纪第六　穆宗上-27"></span>
八月壬子，以生日、释囚。己未，汉遣使求援。三河乌古、吐番、吐谷浑、鼻骨备皆遣使来贡。九月庚子，汉遣使贡药。

28. <span id="卷六本纪第六　穆宗上-28"></span>
冬十月己酉，命太师唐骨德治大行皇太后园陵。李胡子宛、郎君嵇干、敌烈谋反，事觉，辞逮太平王罨撒葛、林牙华割、郎君新罗等，皆执之。

29. <span id="卷六本纪第六　穆宗上-29"></span>
十一月辛丑，谥皇太后曰贞烈，葬祖陵。汉遣使来会。

30. <span id="卷六本纪第六　穆宗上-30"></span>
是冬，驻跸奉圣州，以南京水，诏免今岁租。

31. <span id="卷六本纪第六　穆宗上-31"></span>
四年春正月戊寅，回鹘来贡。己丑，华割、嵇干等伏诛，宛及罨撒葛皆释之。是月，周主威殂，养子王柴荣嗣立。

32. <span id="卷六本纪第六　穆宗上-32"></span>
二月丙午朔，周攻汉，命政事令耶律敌禄援之。丙辰，汉遣使进茶。幸南京。

33. <span id="卷六本纪第六　穆宗上-33"></span>
夏五月乙亥，忻、代二州叛汉，遣南院大王挞烈助敌禄讨之。丁酉，挞烈败周将符彦卿于忻口。

34. <span id="卷六本纪第六　穆宗上-34"></span>
六月癸亥，挞烈献所获。

35. <span id="卷六本纪第六　穆宗上-35"></span>
秋七月乙酉，汉民有为辽军误掠者，遣使来请，诏悉归之。

36. <span id="卷六本纪第六　穆宗上-36"></span>
九月丙申，汉为周人所侵，遣使来告。

37. <span id="卷六本纪第六　穆宗上-37"></span>
冬十一月，彰国军节度使萧敌烈、太保许从赟奏忻、代二州捷。十二月辛酉朔，谒祖陵。庚午，汉遣使来贡。

38. <span id="卷六本纪第六　穆宗上-38"></span>
是冬，驻跸杏埚。

39. <span id="卷六本纪第六　穆宗上-39"></span>
五年春正月辛未朔，鼻骨德来贡。

40. <span id="卷六本纪第六　穆宗上-40"></span>
二月庚子朔，日有食之。庚申，流遣使请上尊号，不许。

41. <span id="卷六本纪第六　穆宗上-41"></span>
壬戌，如哀潭。

42. <span id="卷六本纪第六　穆宗上-42"></span>
夏四月己酉，周侵汉，汉遣使求援。癸丑，命郎君萧海瓈世为北府宰相。

43. <span id="卷六本纪第六　穆宗上-43"></span>
秋九月庚辰，汉主有疾，遣使来告。

44. <span id="卷六本纪第六　穆宗上-44"></span>
冬十月壬申，女直来贡。丁亥，谒太宗庙。庚寅，南唐遣使来贡。十一月乙未朔，汉主崇殂，子承钧遣使来告，且求嗣立；遣使吊祭，遂封册之。

45. <span id="卷六本纪第六　穆宗上-45"></span>
十二月乙丑朔，谒太祖庙。辛巳，汉遣使业议军事。

46. <span id="卷六本纪第六　穆宗上-46"></span>
六年夏五月丁酉，谒怀陵。

47. <span id="卷六本纪第六　穆宗上-47"></span>
六月甲子，汉遣使来议军事。

48. <span id="卷六本纪第六　穆宗上-48"></span>
秋七月，不视朝。

49. <span id="卷六本纪第六　穆宗上-49"></span>
九月戊午，谒祖陵。

50. <span id="卷六本纪第六　穆宗上-50"></span>
冬十一月壬寅，鼻骨德来贡。

51. <span id="卷六本纪第六　穆宗上-51"></span>
十二月己未朔，谒太祖庙。

52. <span id="卷六本纪第六　穆宗上-52"></span>
七年春正月庚子，鼻骨德来贡。

53. <span id="卷六本纪第六　穆宗上-53"></span>
二月辛酉，南唐遣使奉蜡丸书。辛未，驻跸潢河。

54. <span id="卷六本纪第六　穆宗上-54"></span>
夏四月戊午朔，还上京。初，女巫肖古上延年药方，当用男子胆和之。不数年，杀人甚多。是，觉其妄。辛巳，射杀之。

55. <span id="卷六本纪第六　穆宗上-55"></span>
五月辛卯，汉遣使来贡。

56. <span id="卷六本纪第六　穆宗上-56"></span>
六月丙辰朔，周遣使来聘。南唐遣使来贡。

57. <span id="卷六本纪第六　穆宗上-57"></span>
八月己未，周遣使来聘。

58. <span id="卷六本纪第六　穆宗上-58"></span>
是秋，不听政。

59. <span id="卷六本纪第六　穆宗上-59"></span>
冬十月庚申，猎于七鹰山。

60. <span id="卷六本纪第六　穆宗上-60"></span>
十二月丁巳，诏大臣曰：“有罪者，法当刑。朕或肆怒，滥及无辜，卿等切谏，无或面从。”辛巳，还上京。

61. <span id="卷六本纪第六　穆宗上-61"></span>
八年春二月乙丑，驻跸潢河。

62. <span id="卷六本纪第六　穆宗上-62"></span>
夏四月甲寅，南京留守萧思温攻下沿边州县，遣人劳之。

63. <span id="卷六本纪第六　穆宗上-63"></span>
五月，周陷束城县。

64. <span id="卷六本纪第六　穆宗上-64"></span>
六月辛未，萧思温请益兵，乞贺幸燕。

65. <span id="卷六本纪第六　穆宗上-65"></span>
秋七月，猎于拽刺山。迄于九月，射鹿诸山，不视朝。

66. <span id="卷六本纪第六　穆宗上-66"></span>
冬十一月辛酉，汉遣使来告周复来侵。乙丑，使再至。

67. <span id="卷六本纪第六　穆宗上-67"></span>
十二月庚辰，又至。九年春正月戊辰，驻跸潢河。

68. <span id="卷六本纪第六　穆宗上-68"></span>
夏四月丙戌，周来侵。戊戌，以南京留守萧思温为兵马都总管击之。是月，周拔益津，瓦桥、淤口三关。

69. <span id="卷六本纪第六　穆宗上-69"></span>
五月乙巳，陷瀛、莫二州。癸亥，如南京。辛未，周兵退。

70. <span id="卷六本纪第六　穆宗上-70"></span>
六月乙亥朔，视朝。戊寅，复容城县。庚申，西幸，如怀州。是月，周主荣殂，子宗训立。

71. <span id="卷六本纪第六　穆宗上-71"></span>
秋七月，发南京军戌范阳。

72. <span id="卷六本纪第六　穆宗上-72"></span>
冬十二月戊寅，还上京。庚辰，王子敌烈、前宣徽使海思及萧达干等谋反，事觉鞫之。辛巳，祀天地、祖考，告逆党事败。丙申，召群臣议时政。

73. <span id="卷六本纪第六　穆宗上-73"></span>
十年春正月，周殿前都点检赵匡胤废周立，建国号宋。

74. <span id="卷六本纪第六　穆宗上-74"></span>
夏五月乙巳，谒怀陵。壬子，汉以潞州归附来告。丙寅，至自怀陵。

75. <span id="卷六本纪第六　穆宗上-75"></span>
六月庚申，汉以宋兵围石州来告，遣大同军节度使阿刺率四部往援，诏萧思温以三部兵助之。

76. <span id="卷六本纪第六　穆宗上-76"></span>
秋七月己亥朔，宋兵陷石州，潞州复叛，汉使来告。辛酉，政中令耶律寿远、太保楚阿不等谋反，伏诛。以酒脯祠天地于黑山。八月，如秋山，幸怀州。庚午，以镇茵石狻猊击杀近待古哥。

77. <span id="卷六本纪第六　穆宗上-77"></span>
冬十月丙子，李胡子喜隐谋反，辞连李胡，下狱死。

78. <span id="卷六本纪第六　穆宗上-78"></span>
十一月，思狱中上书，陈便宜。

79. <span id="卷六本纪第六　穆宗上-79"></span>
十一年春时事月丙寅，释喜隐。辛亥，司徒乌里只子迭刺哥诬告其父谋反，复诈乘传及杀行人，以其父请，杖而释之。

80. <span id="卷六本纪第六　穆宗上-80"></span>
三月丙辰，萧思温奏老人星见，乞行赦宥。

81. <span id="卷六本纪第六　穆宗上-81"></span>
闰月甲子朔，如潢河。

82. <span id="卷六本纪第六　穆宗上-82"></span>
夏四月癸巳朔，日有食之。是月，射鹿，不视朝。五月乙亥，司天王白、李正等进历。

83. <span id="卷六本纪第六　穆宗上-83"></span>
六月甲午，赦。

84. <span id="卷六本纪第六　穆宗上-84"></span>
冬十一月，岁星犯月。

85. <span id="卷六本纪第六　穆宗上-85"></span>
十二年春正月甲戌，夜观灯。

86. <span id="卷六本纪第六　穆宗上-86"></span>
二月己丑朔，以御史大夫萧护思为北院枢密使，赐对衣、鞍马。夏五月庚午，以旱，命左右以水相沃，顷之，果雨。

87. <span id="卷六本纪第六　穆宗上-87"></span>
六月甲午，祠木叶山及潢河。

88. <span id="卷六本纪第六　穆宗上-88"></span>
秋，如黑山，赤山射鹿。

89. <span id="卷六本纪第六　穆宗上-89"></span>
十三年春正月，自丁巳，昼夜酣饮者九日。丙寅，宋欲城益津关，命南京留守高勋、统军使崔廷勋以兵扰之。癸酉，杀兽人海里。

90. <span id="卷六本纪第六　穆宗上-90"></span>
二月庚寅，汉遣使来告，欲巡边徼，乞张声援。壬辰，如潢河。癸巳，观群臣射，赐物有差。乙巳，老人星见。

91. <span id="卷六本纪第六　穆宗上-91"></span>
三月癸丑朔，杀鹿人里吉，枭其首以示掌鹿者。

92. <span id="卷六本纪第六　穆宗上-92"></span>
夏四月壬寅，猎于潢河。

93. <span id="卷六本纪第六　穆宗上-93"></span>
五月壬戌，视斡朗改国所进花鹿生麛。

94. <span id="卷六本纪第六　穆宗上-94"></span>
六月癸未，近侍伤獐，杖杀之。甲申，杀獐人霞马。壬辰，诏诸路录囚。

95. <span id="卷六本纪第六　穆宗上-95"></span>
秋七月辛亥朔，汉以宋侵来告。乙丑，荐时羞于庙。

96. <span id="卷六本纪第六　穆宗上-96"></span>
八月甲申，以生日，纵五坊鹰鹘。戊戌，幸近山，呼鹿射之。旬有七日返。

97. <span id="卷六本纪第六　穆宗上-97"></span>
九月庚戌朔，以青牛白以祭天地。饮于野次，终夕乃罢。

98. <span id="卷六本纪第六　穆宗上-98"></span>
辛亥，以酒脯祭天地，复终夜酣饮。

99. <span id="卷六本纪第六　穆宗上-99"></span>
冬十月丙申，汉以宋侵来告。

100. <span id="卷六本纪第六　穆宗上-100"></span>
十一月庚午，汉以宋侵来告。

101. <span id="卷六本纪第六　穆宗上-101"></span>
十二月戊子，射野鹿，赐虞人物有差。庚寅，杀彘人曷主。
