---
weight: 34
title: 卷三十三志第三　营卫志下部族下
---

# 卷三十三志第三　营卫志下部族下

1. <span id="卷三十三志第三　营卫志下部族下-1"></span>
辽起松漠，经营抚纳，竟有唐、晋帝王之器，典章文物施及潢海之区，作史者尚可以故俗语耶？旧史有《部族志》，历代之所无也。古者，巡守于方岳，五服之君各述其职，辽之部族实似之。故以部族置宫卫、行营之后云。

2. <span id="卷三十三志第三　营卫志下部族下-2"></span>
辽内四部族：遥辇九帐族。

3. <span id="卷三十三志第三　营卫志下部族下-3"></span>
横帐三父房族。

4. <span id="卷三十三志第三　营卫志下部族下-4"></span>
国舅帐拔里、乙室已族。

5. <span id="卷三十三志第三　营卫志下部族下-5"></span>
国舅别部。

6. <span id="卷三十三志第三　营卫志下部族下-6"></span>
太祖二十部，二国舅升帐分，止十八部。

7. <span id="卷三十三志第三　营卫志下部族下-7"></span>
五院部。其先曰益古，凡六营。阻午可汗时，与弟撒里本领之，曰迭刺部。传至太祖，以夷离堇即位。天赞元年，以强大难制，析五石烈为五院，六爪为六院，各置夷离堇。会同元年，更夷离堇为大王。部隶北府，以镇南境。大王及都监春夏居五院部之侧，秋冬居羊门甸。石烈四：大蔑孤石烈。

8. <span id="卷三十三志第三　营卫志下部族下-8"></span>
小蔑孤石烈。瓯昆石烈。太宗会同二年，以乌古之地水草丰美，命居之。

9. <span id="卷三十三志第三　营卫志下部族下-9"></span>
三年，益以海勒水之地为农田。

10. <span id="卷三十三志第三　营卫志下部族下-10"></span>
乙习本石烈。会同二年，命以乌古之地。

11. <span id="卷三十三志第三　营卫志下部族下-11"></span>
六院部。隶北府，以镇南境。其大王及都监春夏居泰德泉之北，秋冬居独卢金。石烈四：辖懒石烈。

12. <span id="卷三十三志第三　营卫志下部族下-12"></span>
阿速石烈。

13. <span id="卷三十三志第三　营卫志下部族下-13"></span>
斡纳拨石烈。

14. <span id="卷三十三志第三　营卫志下部族下-14"></span>
斡纳阿刺石烈。会同二年，命居乌古。三年，益以海勒水地。

15. <span id="卷三十三志第三　营卫志下部族下-15"></span>
乙室部。其先曰撤里本，阻午可汗之世，与其兄益古分营而领之，曰乙室部。会同二年，更夷离堇为大王。隶南府，其大王及却督监镇驻西南之境，司徒居鸳鸯泊，闸撤狘居车抽山。

16. <span id="卷三十三志第三　营卫志下部族下-16"></span>
石烈二：阿里答石烈。

17. <span id="卷三十三志第三　营卫志下部族下-17"></span>
欲主石烈。

18. <span id="卷三十三志第三　营卫志下部族下-18"></span>
品部。其先曰拿女，阻午可汗以其营为部。太祖更诸部夷离堇为令稳。统和中，又改节度使。隶北府，属西北路招讨司，司徒居太子坟。凡戍军隶节度使，留后户隶司徒。石烈二：北哲里只石烈。

19. <span id="卷三十三志第三　营卫志下部族下-19"></span>
南辖懒石烈。

20. <span id="卷三十三志第三　营卫志下部族下-20"></span>
楮特部。其先曰洼，阻午可以其营为部。隶南府，节度使属西北路招讨司，司徒居柏坡山及铧山之侧。石烈二：北石烈。

21. <span id="卷三十三志第三　营卫志下部族下-21"></span>
南石烈。

22. <span id="卷三十三志第三　营卫志下部族下-22"></span>
乌隗部。其先曰撤里卜，与其兄涅勒同营，阻午可汗析为二：撤里卜为乌隗部，涅勒为涅刺部。俱隶北府，乌隗部节度使属东北路招讨司，司徒居徐母山、郝星河之侧。石烈二：北石烈。

23. <span id="卷三十三志第三　营卫志下部族下-23"></span>
南石烈。

24. <span id="卷三十三志第三　营卫志下部族下-24"></span>
涅刺部。其先曰涅勒，阻午可汗分其营为部。节度使属西南路招讨司，居黑山北，司徒居郝里河侧。石烈二：北塌里石烈。

25. <span id="卷三十三志第三　营卫志下部族下-25"></span>
南察里石烈。

26. <span id="卷三十三志第三　营卫志下部族下-26"></span>
突吕不部。其先曰塔古里，领三营。阻午可汗命分其一与弟航斡为突举部；塔古里得其二，更为突吕不部。隶北府，节度使属西北路招讨司，司徒居长春州西。石烈二：北托不石烈。

27. <span id="卷三十三志第三　营卫志下部族下-27"></span>
南须石烈。

28. <span id="卷三十三志第三　营卫志下部族下-28"></span>
突举部。其行曰航斡，阻午可汗分营置部。隶南府，戍于隗乌古部，司徒居冗泉侧。石烈二：北石烈。

29. <span id="卷三十三志第三　营卫志下部族下-29"></span>
南石烈。

30. <span id="卷三十三志第三　营卫志下部族下-30"></span>
奚王府六部五帐分。其先曰时瑟，事东遥里十帐部主哲里。

31. <span id="卷三十三志第三　营卫志下部族下-31"></span>
后逐哲里，自立为奚王。卒，弟吐勒斯立。遥辇鲜质可汗讨之，俘其拒敌者七百户，摭其降者。以时瑟邻睦之故，止俘部曲之半，余悉留焉。奚势由是衰矣。初为五部：曰遥里，曰伯德，曰奥里，曰梅只，曰楚里。太祖尽降之，号五部奚。天赞二年，有东扒时厮胡损者，恃险坚壁于箭笴山以拒命，椰榆日：“大军何能为，我当饮堕瑰门下矣！”太祖灭之，以奚府给役户，并括诸部隐丁，收合流散，置坠瑰部，因坠瑰门之语为名，遂号六部奚。命勃鲁恩主之，仍号奚王。太宗即位，置宰相、常兖各二员。圣宗合奥里、梅只、堕瑰三部为一；特置二克部以足六部之数。奚王和朔奴讨兀惹，败绩，籍六部隶北府。突吕不室韦部。本名大、小二黄室韦户。太祖为达马狘沙里，以计降之，乃置为二部。隶北府，节度使属东北路统军司，戍泰州东北。

32. <span id="卷三十三志第三　营卫志下部族下-32"></span>
涅刺拿古部。与突吕不室韦部同。节度使戍泰州东。

33. <span id="卷三十三志第三　营卫志下部族下-33"></span>
迭刺迭达部。本鲜质可汗所俘奚七百户，太祖即位，以为十四石烈，置为部。隶南府，节度使属西南路招讨司，戍黑山北，部民居庆州南。

34. <span id="卷三十三志第三　营卫志下部族下-34"></span>
乙室奥隗部。神册六年，太祖以所俘奚户置。隶南府，节度使届东北路兵马司。

35. <span id="卷三十三志第三　营卫志下部族下-35"></span>
楮特奥槐部。太祖以奚户置。隶南府，节度使属东京都部署司。品达鲁虢部。太祖以所俘达鲁虢部置。隶南府，节度使属西南路招讨司，戍黑山北。

36. <span id="卷三十三志第三　营卫志下部族下-36"></span>
乌古涅刺部。亦曰涅离部。太祖取于骨里广大千，神册六年，析为乌古涅刺及图鲁二部。俱隶北府，节度使属西南路招讨司。图鲁部。节度使属东北路统军司。

37. <span id="卷三十三志第三　营卫志下部族下-37"></span>
已上太祖以遥辇氏旧部族分置者凡十部，增置者八。

38. <span id="卷三十三志第三　营卫志下部族下-38"></span>
圣宗三十四部：撤里葛部。奚有三营：曰撤里葛，日窃爪，曰耨碗爪。太祖伐奚，乞降，愿为著帐子弟，籍于官分，皆设夷离堇。圣宗各置为部，改设节度使，皆隶南府，以备畋猎之役。居泽州东。

39. <span id="卷三十三志第三　营卫志下部族下-39"></span>
窈爪部。与撤里葛部同。居潭州南。

40. <span id="卷三十三志第三　营卫志下部族下-40"></span>
耨碗爪部。节度使屈东京都部署司。

41. <span id="卷三十三志第三　营卫志下部族下-41"></span>
讹仆括部。与撤里葛三部同。居望云县东。

42. <span id="卷三十三志第三　营卫志下部族下-42"></span>
特里特勉部。初于八部各析二十户以戍奚。侦候落马河及速鲁河侧，置二十详稳。圣宗以户口蕃息，置为部，设节度使。隶南府，戍倒塌岭，居橐驼冈。

43. <span id="卷三十三志第三　营卫志下部族下-43"></span>
稍瓦部。初，取诸宫及横帐大族奴隶置稍瓦石烈，“稍瓦”，鹰坊也，居辽水东，掌罗捕飞鸟。圣宗以户口蕃息置部。节度使屈东京都部署司。

44. <span id="卷三十三志第三　营卫志下部族下-44"></span>
曷术部。初，取诸官及横帐大族奴隶置曷术石烈，“曷术”，铁也，以冶于海滨柳湿河、三黜古斯、手山。圣宗以户口蕃息置部。属东京都部署司。

45. <span id="卷三十三志第三　营卫志下部族下-45"></span>
遥里部。居潭、利二州间。石烈三：撤里必石烈。

46. <span id="卷三十三志第三　营卫志下部族下-46"></span>
北石烈。

47. <span id="卷三十三志第三　营卫志下部族下-47"></span>
帖鲁石烈。伯德部。松山、平州之间，太师、太保居中京西。石烈六：啜勒石烈。

48. <span id="卷三十三志第三　营卫志下部族下-48"></span>
速古石烈。

49. <span id="卷三十三志第三　营卫志下部族下-49"></span>
腆你石烈。

50. <span id="卷三十三志第三　营卫志下部族下-50"></span>
迭里石烈。

51. <span id="卷三十三志第三　营卫志下部族下-51"></span>
旭特石烈。

52. <span id="卷三十三志第三　营卫志下部族下-52"></span>
悦里石烈。

53. <span id="卷三十三志第三　营卫志下部族下-53"></span>
楚里部。居潭州北。

54. <span id="卷三十三志第三　营卫志下部族下-54"></span>
奥里部。统和十二年，以与梅只、坠瑰三部民籍数寡，合为一部。并上三部，本属奚王府，圣宗分置。

55. <span id="卷三十三志第三　营卫志下部族下-55"></span>
南克部。

56. <span id="卷三十三志第三　营卫志下部族下-56"></span>
北克部。统和十二年，以奚府二克分置二部。

57. <span id="卷三十三志第三　营卫志下部族下-57"></span>
隗衍突厥部。圣宗析四辟沙、四颇惫户置，以镇东北女直之境。开泰九年，节度使奏请置石烈。隶北府，属黄龙府都部署司。奥衍突厥部。与隗衍突厥同。涅刺越兀部。以涅刺室韦户置。隶北府，节度使属西南面招讨司，戍黑山北。

58. <span id="卷三十三志第三　营卫志下部族下-58"></span>
奥衍女直部。圣宗以女直户置。隶北府，节度使属西北路招讨司，戍镇州境。自此至河西部，皆俘获诸国之民。初隶诸官，户口蕃息置部。讫于五国，皆有节度使。

59. <span id="卷三十三志第三　营卫志下部族下-59"></span>
乙典女直部。圣宗以女直户置。隶南府，居高州北。

60. <span id="卷三十三志第三　营卫志下部族下-60"></span>
斡突碗乌古部。圣宗以乌古户置。隶南府，节度使属西南面招讨司，戍黑山北。

61. <span id="卷三十三志第三　营卫志下部族下-61"></span>
迭鲁敌烈部。圣宗以敌烈户置。隶北府，节度使属乌古敌烈统军司。

62. <span id="卷三十三志第三　营卫志下部族下-62"></span>
室韦部。圣宗以室韦户置。隶北府，节度使属西北路招讨司。

63. <span id="卷三十三志第三　营卫志下部族下-63"></span>
术哲达鲁虢部。圣宗以达鲁虢户置。隶北府，节度使属东北路统军司，戍境内，居境外。

64. <span id="卷三十三志第三　营卫志下部族下-64"></span>
梅古悉部。圣宗以唐古户置。隶北府，节度使属西南面招讨司。颉的部。圣宗以唐古户置。隶北府，节度使属西南面招讨司。

65. <span id="卷三十三志第三　营卫志下部族下-65"></span>
北敌烈部。圣宗以敌烈户置。戍隗乌古部。

66. <span id="卷三十三志第三　营卫志下部族下-66"></span>
匿讫唐古部。圣宗置。隶北府，节度使属西南面招讨司。

67. <span id="卷三十三志第三　营卫志下部族下-67"></span>
北唐古部。圣宗以唐古户置。隶北府，节度使属黄龙府都部署司，戍府南。

68. <span id="卷三十三志第三　营卫志下部族下-68"></span>
南唐古部。圣宗置。隶北府。

69. <span id="卷三十三志第三　营卫志下部族下-69"></span>
鹤刺唐古部。与南唐古同。节度使属西南面招讨司。

70. <span id="卷三十三志第三　营卫志下部族下-70"></span>
河西部。圣宗置。隶北府，节度使属东北路统军司。

71. <span id="卷三十三志第三　营卫志下部族下-71"></span>
薛特部。开泰四年，以回鹘户置。隶北府，居慈仁县北。

72. <span id="卷三十三志第三　营卫志下部族下-72"></span>
伯斯鼻骨德部。本鼻骨德户。初隶诸宫，圣宗以户口蕃息置部。隶北府，节度使屈东北路统军司，戍境内，居境外。

73. <span id="卷三十三志第三　营卫志下部族下-73"></span>
达马鼻骨德部。圣宗以鼻骨德户置。隶南府，节度使属东北路统军司。

74. <span id="卷三十三志第三　营卫志下部族下-74"></span>
五国部。剖阿里国、盆奴里国、奥里米国、越里笃国、越里吉国，圣宗时来附，命居本土，以镇东北境，属黄龙府都部署司。重熙六年，以越国吉国人尚海等诉酋帅浑敞贪污，罢五国酋帅，设节度使以领之。

75. <span id="卷三十三志第三　营卫志下部族下-75"></span>
已上圣宗以旧部族置者十六人，增置十八。

76. <span id="卷三十三志第三　营卫志下部族下-76"></span>
辽国外十部：乌古部。

77. <span id="卷三十三志第三　营卫志下部族下-77"></span>
敌烈八部。

78. <span id="卷三十三志第三　营卫志下部族下-78"></span>
隗古部。

79. <span id="卷三十三志第三　营卫志下部族下-79"></span>
回跋部。

80. <span id="卷三十三志第三　营卫志下部族下-80"></span>
（上“品”下“山”）母部。

81. <span id="卷三十三志第三　营卫志下部族下-81"></span>
吾秃婉部。

82. <span id="卷三十三志第三　营卫志下部族下-82"></span>
迭刺葛部。

83. <span id="卷三十三志第三　营卫志下部族下-83"></span>
回鹘部。

84. <span id="卷三十三志第三　营卫志下部族下-84"></span>
长白山部。

85. <span id="卷三十三志第三　营卫志下部族下-85"></span>
蒲卢毛朵部。

86. <span id="卷三十三志第三　营卫志下部族下-86"></span>
右十部不能成国，附庸于辽，时叛时服，备有职贡，犹唐人之有羁縻州也。
