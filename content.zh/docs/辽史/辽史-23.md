---
weight: 24
title: 卷二十三本纪第二十三　道宗三
---

# 卷二十三本纪第二十三　道宗三

1. <span id="卷二十三本纪第二十三　道宗三-1"></span>
八年春正月癸未，乌古敌烈部详稳耶律巢等奏克北边捷。

2. <span id="卷二十三本纪第二十三　道宗三-2"></span>
以战多杀人，饭僧南京、中京。甲申，如鱼儿泺。壬寅，昏雾连日。二月丙辰，北、南枢密院言无事可陈。壬戌，以讨北部功，乌古敌烈部说稳耶律巢知北院大王事，都监萧阿鲁带乌古敌烈部详稳，加左监门卫上将军。戊辰，岁饥，免武安州租税，振恩，蔚、顺、惠等州民。

3. <span id="卷二十三本纪第二十三　道宗三-3"></span>
三月癸卯，有司奏春、泰、宁江三州三千人愿为僧尼，受具足戒，许之。

4. <span id="卷二十三本纪第二十三　道宗三-4"></span>
夏四月壬子，振义、饶二州民。丁巳，驻跸塔里舍。已卯，清暑拖古烈。

5. <span id="卷二十三本纪第二十三　道宗三-5"></span>
王月壬午，晋王仁先薨。

6. <span id="卷二十三本纪第二十三　道宗三-6"></span>
立月甲写作，振易州贫民。乙未，振中京。甲子，振兴中府。甲戌，封北府宰相杨绩为赵王，枢密副使耶律观参知政事兼知南院枢密使事。丁丑，高丽遣吏来贡。

7. <span id="卷二十三本纪第二十三　道宗三-7"></span>
秋七月已卯，庆州靳文高八世同居，诏赐爵。丙申，振饶州饥民。丁酉，幸黑岭。丁未，以御书《华严经五颂》出示群臣。

8. <span id="卷二十三本纪第二十三　道宗三-8"></span>
闰月辛未，射熊于羖羊山。

9. <span id="卷二十三本纪第二十三　道宗三-9"></span>
八月庚辰，混同郡王侯古薨，遣使致祭。

10. <span id="卷二十三本纪第二十三　道宗三-10"></span>
九月甲子，驻跸藉丝淀。

11. <span id="卷二十三本纪第二十三　道宗三-11"></span>
冬十月己丑，参知政事耶律观矫制营私第，降为庶人。癸巳，回鹘来贡。

12. <span id="卷二十三本纪第二十三　道宗三-12"></span>
十一月庚戌，免祖州税。丙辰，大雪，许民樵采禁地。丁卯，赐延昌宫贫户钱。

13. <span id="卷二十三本纪第二十三　道宗三-13"></span>
十二月戊辰，汉人行宫都部署耶律仲禧封韩国公，枢密副使、参知政事赵微出为武定军节度使，枢密副使柴德滋参知政事。汉人行宫副部署耶律大悲奴升都部署，同知南院枢密使事萧韩家奴知左夷离毕事。丁丑，以坤宁节，大赦。庚寅，赐高丽佛经一藏。

14. <span id="卷二十三本纪第二十三　道宗三-14"></span>
九年春天月丁未，如双泺。

15. <span id="卷二十三本纪第二十三　道宗三-15"></span>
夏四月壬辰，如旺国崖。

16. <span id="卷二十三本纪第二十三　道宗三-16"></span>
秋七月甲辰，猎大熊山。戊申，乌古敌烈统军言，八石烈敌烈人杀其节度使以叛。己酉，诏隗乌古部军分道击之。丙寅，南京奏归义、涞水两县蝗飞入宋境，余为蜂所食。

17. <span id="卷二十三本纪第二十三　道宗三-17"></span>
八月丙申，以耶律仲禧为南院枢密使。

18. <span id="卷二十三本纪第二十三　道宗三-18"></span>
九癸卯，驻跸独卢金。

19. <span id="卷二十三本纪第二十三　道宗三-19"></span>
冬十月，幸阴山，遂如西京。

20. <span id="卷二十三本纪第二十三　道宗三-20"></span>
十一月戊午，诏行幸之地免租一年。甲子，南院大王合理只致仕。

21. <span id="卷二十三本纪第二十三　道宗三-21"></span>
十二月辛未，以知北字枢密使事耶律宜新为中京留守，南院宣徽使耶撒刺为南院大王。壬辰，高丽，夏国并遣使来贡。

22. <span id="卷二十三本纪第二十三　道宗三-22"></span>
十年春正月乙卯，如鸳鸯泺。

23. <span id="卷二十三本纪第二十三　道宗三-23"></span>
二月癸未，蠲来州复业民租赋。戊子，阴卜来贡。三月甲子，如拖古烈，以耶律巢为北院大王。

24. <span id="卷二十三本纪第二十三　道宗三-24"></span>
夏四月，旱。辛未，以奚人达鲁三世同居，赐官旌之。

25. <span id="卷二十三本纪第二十三　道宗三-25"></span>
五月丙寅，录囚。

26. <span id="卷二十三本纪第二十三　道宗三-26"></span>
六月戊辰，亲出题试进土。壬申，诏臣庶言得失。丙子，御永定殿，策贤良。

27. <span id="卷二十三本纪第二十三　道宗三-27"></span>
秋七月丙辰，如秋山。癸亥，谒庆陵。

28. <span id="卷二十三本纪第二十三　道宗三-28"></span>
九月庚戌，幸东京。谒二仪、五鸾殿。癸亥，祠木叶山。

29. <span id="卷二十三本纪第二十三　道宗三-29"></span>
冬十月丁卯，驻跸藉丝淀。丁丑，诏有司颁行《史记》、《汉书》。

30. <span id="卷二十三本纪第二十三　道宗三-30"></span>
十一月戊午，高丽遣使来贡。

31. <span id="卷二十三本纪第二十三　道宗三-31"></span>
十二月辛巳，改明年为康，大赫。

32. <span id="卷二十三本纪第二十三　道宗三-32"></span>
大康元年春正月乙未，如混同江。壬寅，振云州饥。

33. <span id="卷二十三本纪第二十三　道宗三-33"></span>
二月丁卯，祥州火，遣使恤灾。乙酉，驻跸大鱼泺。丁亥，以获鹅，加鹰坊使耶律杨六为工部尚书。

34. <span id="卷二十三本纪第二十三　道宗三-34"></span>
三月乙巳，命皇太子写佛书。

35. <span id="卷二十三本纪第二十三　道宗三-35"></span>
夏四月丙子，振平州饥。乙酉，如犊山。

36. <span id="卷二十三本纪第二十三　道宗三-36"></span>
闰月丙午，振平、湾二州饥。庚戌，皇孙延禧生。

37. <span id="卷二十三本纪第二十三　道宗三-37"></span>
五月甲子，赐妃之亲及东宫僚属爵有差。

38. <span id="卷二十三本纪第二十三　道宗三-38"></span>
六月癸巳，以兴圣宫使奚谢家奴知奚六部大王事。戊戌，知三司使事韩操以钱谷增羡，授三司使。癸卯，遣使按问诸路囚。以惕隐大悲奴为始平军节度使，参知政事柴德滋武定军节度使。乙卯，叶蕃来贡。丙辰，诏皇太子总领朝政，仍戒谕之。

39. <span id="卷二十三本纪第二十三　道宗三-39"></span>
以武定军节度使赵徽为南府宰相，枢密副使杨遵勖参知政事。

40. <span id="卷二十三本纪第二十三　道宗三-40"></span>
秋七月辛酉朔，猎平地松林。丙寅，振南京贫民。

41. <span id="卷二十三本纪第二十三　道宗三-41"></span>
八月庚寅朔，日有食之。

42. <span id="卷二十三本纪第二十三　道宗三-42"></span>
九月乙亥，驻跸藉丝淀。已卯，以南京饥，免租税一年，仍出钱粟振之。冬十月，西北路酋长遐搭、雏搭、双古等来降。

43. <span id="卷二十三本纪第二十三　道宗三-43"></span>
十一月辛酉，皇后被诬，赐死；杀伶人赵惟一、高长命，并籍其家属。

44. <span id="卷二十三本纪第二十三　道宗三-44"></span>
十二月乙丑朔，以南京统军使耶律蕊奴为惕隐，汉人行宫都部署耶律霂枢密副使，同知东京留守事萧铎刺夷离毕。庚寅，赐张孝杰国姓。壬辰，以西京留守萧燕说为左夷离毕。

45. <span id="卷二十三本纪第二十三　道宗三-45"></span>
二年春正月已未，如春水。庚辰，驻跸双泺。

46. <span id="卷二十三本纪第二十三　道宗三-46"></span>
二月戊子，振黄龙府饥。癸丑，南京路饥，免租税一年。

47. <span id="卷二十三本纪第二十三　道宗三-47"></span>
三月辛酉，皇太后崩。壬戌，遣殿前副点检耶律辖古报哀于宋。癸亥，遣使报哀于高丽、夏国。丁卯，大赦。戊寅，以皇太后遗物遣使遣宋、夏。

48. <span id="卷二十三本纪第二十三　道宗三-48"></span>
夏六月乙酉朔，上大行皇太后尊谥曰仁懿皇后。戊子，宋及高丽、夏国各遣使吊祭、甲午，葬仁懿皇后于庆陵。乙亥，驻跸拖古烈。壬寅，出北院枢使魏王耶律乙辛为中京留守。丁未，册皇后萧氏，对其父祗候郎君鳖里刺为赵王，叔西北路招讨使余里也辽西郡王，兄汉人行宫都部署、驸马尉霞抹柳城郡王，参知政事杨遵勖知南院枢密使事，北院枢密副使萧速撒知北院枢密使事，汉人宫副部署刘诜参知政事。己酉，南府宰相赵徽致仕。

49. <span id="卷二十三本纪第二十三　道宗三-49"></span>
秋七月戊辰，如秋山。癸酉，柳城郡王霞抹薨。

50. <span id="卷二十三本纪第二十三　道宗三-50"></span>
八月庚寅，猎，则麛失其母，悯之，不射。

51. <span id="卷二十三本纪第二十三　道宗三-51"></span>
九月戊午，以南京蝗，免明年租税。己卯，驻跸藕丝淀。

52. <span id="卷二十三本纪第二十三　道宗三-52"></span>
冬十月戊戌，召中京留守魏王耶律乙辛复为北院枢密使。

53. <span id="卷二十三本纪第二十三　道宗三-53"></span>
十一月甲戌，上欲观《起居注》，修注郎不撷及忽突堇等不进，各杖二百，罢之，流林牙萧岩寿于乌隗部。是月，南京地震，民舍多坏。

54. <span id="卷二十三本纪第二十三　道宗三-54"></span>
十二月乙丑，以左夷离毕萧挞不也为南京统军使。三年春正月癸丑，如混同江。乙卯，省诸道春贡金帛，及停周岁所输尚方银。

55. <span id="卷二十三本纪第二十三　道宗三-55"></span>
二月壬午朔，东北路统军使萧稀家奴加尚父，封吴王。甲申，诏北院枢密使魏王耶律乙辛同母兄大奴、同母弟阿思世预北、南院枢密之选，其异母诸弟世预夷离堇之选。己丑，如鱼儿泺。辛卯，中京饥，罢巡幸。

56. <span id="卷二十三本纪第二十三　道宗三-56"></span>
夏四月乙酉，泛舟黑龙江。

57. <span id="卷二十三本纪第二十三　道宗三-57"></span>
五月丙辰，玉田、安次蝝伤稼。癸亥，日中有黑子。己巳，驻跸犊山。乙亥，北院枢密使耶律乙辛奏，右护卫太保查刺等告知北院枢密使事萧速撒等八人谋立皇太子，上以无状，不治，出速撒等三人补外，护卫撒拨等六人各鞭百余，徙于边。丙子，以西北路招讨使辽西郡王萧余里也为北府宰相，兼知契丹行宫都部署事。戊寅，诏告谋逆事者，重加官赏。

58. <span id="卷二十三本纪第二十三　道宗三-58"></span>
六月己卯朔，耶律乙辛令牌印郎君萧讹都斡诬首尝预速撒等谋，籍其姓名以告。即命乙辛及耶律仲禧、萧余里也、耶律孝杰、杨遵勖、燕哥、抄只、萧十三等鞠治，杖皇太子，囚之宫中。辛巳，杀宿直官敌里刺等三人。壬午，杀宣徽使挞不也等二人。癸未，杀始平军节度使撒刺等十人，又遣使杀上京留守速撒，及已徒护卫撒拨等六人。乙酉，杀耶律挞不也及其弟陈留。丙戌，废皇太子为庶人，囚之上京。己丑，回鹘来贡。

59. <span id="卷二十三本纪第二十三　道宗三-59"></span>
杀东京留守同知耶律回里不。辛卯，杀速撒等诸子，籍其家。

60. <span id="卷二十三本纪第二十三　道宗三-60"></span>
戊申，遣使按五京诸道狱。

61. <span id="卷二十三本纪第二十三　道宗三-61"></span>
秋七月辛亥，护卫太保查刺加镇国大将军，预突吕不部节度使之选，室韦查刺及萧宝神奴、谋鲁古并加左卫大将军，牌印郎君讹都斡尚皇女赵国公主，授附马都尉、始平军节度使，抵候郎君耶律挞不也及萧图古辞并加监门卫上将军。壬子，知北院枢密副使萧韩家奴为汉人行宫都部署。乙丑，如秋山。丁丑，渴庆陵。

62. <span id="卷二十三本纪第二十三　道宗三-62"></span>
八月庚寅，汉人行宫都部署萧韩家奴薨。辛丑，谒庆陵。

63. <span id="卷二十三本纪第二十三　道宗三-63"></span>
九月癸亥，玉田贡嘉禾。壬申，修乾陵庙。

64. <span id="卷二十三本纪第二十三　道宗三-64"></span>
冬十月辛丑，驻跸藕丝淀。

65. <span id="卷二十三本纪第二十三　道宗三-65"></span>
十一月，北院枢密使耶律乙辛遣其私人盗杀庶人浚于上京。

66. <span id="卷二十三本纪第二十三　道宗三-66"></span>
闰十二月戊午，以北府宰相辽西郡王萧余里也知北院枢密使事，左夷离毕耶律燕哥为契丹行宫都部署。丙寅，预行正旦礼。

67. <span id="卷二十三本纪第二十三　道宗三-67"></span>
是岁，南京大熟。

68. <span id="卷二十三本纪第二十三　道宗三-68"></span>
四年春正月庚辰，如春水。甲午，振东京饥。

69. <span id="卷二十三本纪第二十三　道宗三-69"></span>
二月乙丑，驻跸扫获野。戊辰，以东路统军使耶律王九为惕隐。夏四月辛亥，高丽遣使乞赐鸭绿江以东地，不许。

70. <span id="卷二十三本纪第二十三　道宗三-70"></span>
五月丙戌，驻跸散水原。

71. <span id="卷二十三本纪第二十三　道宗三-71"></span>
六月甲寅，阻卜诸酋长进良马。

72. <span id="卷二十三本纪第二十三　道宗三-72"></span>
秋七月甲戌，诸路奏饭僧尼三十六万。

73. <span id="卷二十三本纪第二十三　道宗三-73"></span>
八月癸卯，诏有司决滞狱。

74. <span id="卷二十三本纪第二十三　道宗三-74"></span>
九月乙未，驻跸藕丝淀。庚子，五国部长来贡。

75. <span id="卷二十三本纪第二十三　道宗三-75"></span>
冬十月癸卯，以参知政事刘伸为保静军节度使。

76. <span id="卷二十三本纪第二十三　道宗三-76"></span>
十一月丁亥，禁士庶服用锦绮、日月、山龙之文。己丑，回鹘遣使来贡。庚寅，南院枢密使耶律仲禧为广德军节度使。

77. <span id="卷二十三本纪第二十三　道宗三-77"></span>
辛卯，锦州民张宝四世同居，命诸子三班院祗候。

78. <span id="卷二十三本纪第二十三　道宗三-78"></span>
十二月丁卯，以北院枢密副使耶律霂知北院枢密使事。
