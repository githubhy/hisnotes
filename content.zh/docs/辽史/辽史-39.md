---
weight: 40
title: 卷三十九志第九　地理志三　中京道
---

# 卷三十九志第九　地理志三　中京道

1. <span id="卷三十九志第九　地理志三　中京道-1"></span>
中京道大定府，虞为营州，夏属冀州，周在幽州之分。秦郡天下，是为辽西。汉为新安平县。汉末步奚居之，幅员千里，多大山深谷，阻险足以自固。魏武北征，纵兵大战，降者二十余万，去之松漠。其后拓拔氏乘辽建牙于此，当饶乐河水之南，温渝河水之北。唐太宗伐高丽，驻跸于此。部帅苏文从征有功。

2. <span id="卷三十九志第九　地理志三　中京道-2"></span>
奚长可度率众内附，力量饶乐都督府。咸通以后，契丹始大，奚族不敢复抗。太祖建国，举族臣属。圣宗尝过七金山土河之滨，南望云气，有郛郭楼阀之状，因议建都。择良工于燕、蓟，董役二岁，邦郭、宫掖、楼阁、府库、市肆、廊庑，拟神都之制。统和二十四年，五帐院迸故奚王牙帐地。二十五年，城之，实以汉户，号曰中京，府曰人定。

3. <span id="卷三十九志第九　地理志三　中京道-3"></span>
皇城中有祖庙，景宗、承天皇后御容殿。城池湫湿，多凿井泄之，人以为便。大同驿以待宋使，朝天馆待新罗使，来宾馆待夏使。有七金山、马盂山、双山、松山、土河。

4. <span id="卷三十九志第九　地理志三　中京道-4"></span>
统州十、县九：大定县。白鞓故地。以诸国俘户居之。长兴县。本汉宾从县。以诸部人居之。

5. <span id="卷三十九志第九　地理志三　中京道-5"></span>
富庶县。本汉新安平地。开泰二年析京民置。

6. <span id="卷三十九志第九　地理志三　中京道-6"></span>
劝农县。本汉宾从县地。开泰二年析京民置。

7. <span id="卷三十九志第九　地理志三　中京道-7"></span>
文定县。开泰二年析京民置。

8. <span id="卷三十九志第九　地理志三　中京道-8"></span>
升平县。开泰二年析京民置。

9. <span id="卷三十九志第九　地理志三　中京道-9"></span>
归化县。本汉柳城县地。

10. <span id="卷三十九志第九　地理志三　中京道-10"></span>
神水县。本汉徒河县地。开泰二年置。

11. <span id="卷三十九志第九　地理志三　中京道-11"></span>
金源县。本唐青山县境。开泰二年析京民置。

12. <span id="卷三十九志第九　地理志三　中京道-12"></span>
恩州，怀德军，下，刺史。本汉新安平县地。太宗建州。

13. <span id="卷三十九志第九　地理志三　中京道-13"></span>
开泰中，以渤海户实之。初隶永兴宫，后属中京。统县一：恩化县。开泰中渤海人户置。

14. <span id="卷三十九志第九　地理志三　中京道-14"></span>
惠州，惠和军，中，刺史。本唐归义州地。太祖俘汉民数百户免邈山下，创城居之，置州。属中京。统县一：惠和县。圣宗迁上京惠州民，托诸宫院落帐户置。

15. <span id="卷三十九志第九　地理志三　中京道-15"></span>
高州，观察。唐信州之地。万岁通天元年，以契丹室活部置。开泰中，圣宗代高丽，以俘户置高州。有平顶山、滦河。

16. <span id="卷三十九志第九　地理志三　中京道-16"></span>
属中京。统县一：三韩县。辰韩为扶余，弁韩为新罗，马韩为高丽。开泰中，圣宗伐高丽，俘三国之遗人置县。户五千。

17. <span id="卷三十九志第九　地理志三　中京道-17"></span>
武安州，观察。唐沃州地。太祖俘汉民居木叶山下，因建城以迁之，号杏埚新城。复以辽西户益之；更曰新州。统和八年改今名。初刺史，后升。有黄柏岭、袅罗水、个没里水。属中京。统县一：沃野县。

18. <span id="卷三十九志第九　地理志三　中京道-18"></span>
利州，中，观察。本中京阜俗县。统和二十六年置刺史州，开泰元年升。属中京。统县一：阜俗县。唐末，契丹渐炽，役使奚人，迁居琵琶川。统和四年置县。初隶彰愍宫，更隶中京。后置州，仍属中京。

19. <span id="卷三十九志第九　地理志三　中京道-19"></span>
榆州，高平军，下，刺史。本汉临渝县地，后隶有北平骊城县。唐载初二年，析慎州置黎州，处靺鞨部落，后为奚人所据。太宗南征，横帐解里以所俘镇州民置州。开泰中没人。属中京。统县二：和众县。本新黎县地。

20. <span id="卷三十九志第九　地理志三　中京道-20"></span>
永和县。本汉昌城县地。统和二十二年置。

21. <span id="卷三十九志第九　地理志三　中京道-21"></span>
泽州，广济军，下，刺史。本汉土垠县地。太祖俘蔚州民，立寨居之，采炼陷河银冶。隶中京留守司。开泰中置泽州。有松亭关、神山、九宫岭、石子岭、滦河、撒河。属中京。统县二：神山县。神山在西南。

22. <span id="卷三十九志第九　地理志三　中京道-22"></span>
滦河县。本汉徐无县地。属永兴宫。

23. <span id="卷三十九志第九　地理志三　中京道-23"></span>
北安州，兴化军，上，刺史。本汉女祁县地，属上谷郡。

24. <span id="卷三十九志第九　地理志三　中京道-24"></span>
晋为冯跋所据。唐为奚王府西省地。圣宗以汉户置北安州。属中京。统县一：兴化县。本汉且居县地。

25. <span id="卷三十九志第九　地理志三　中京道-25"></span>
潭州，广润军，下，刺史。本中京之龙山县，开泰中置州，仍属中京。统县一：龙山县。本汉交黎县地。开泰二年以习家寨置。

26. <span id="卷三十九志第九　地理志三　中京道-26"></span>
松山州，胜安军，下，刺史。开泰中置。统和八年省，复置。属中京。统县一：松山县。本汉文成县地。边松漠，商贾会冲。开泰二年置县。有松山川。

27. <span id="卷三十九志第九　地理志三　中京道-27"></span>
宋王曾《上契丹事》曰：出燕京北门，至望京馆。五十里至顺州。七十里至檀州，渐入山。五十里至金沟馆。将至馆，川原平旷，谓之金沟淀。自此入山，诘曲登陟，无复里喉，但以马行记日，约其里数。九十里至古北口，两傍峻崖，仅客车轨。又度德胜岭，盘道数层，俗名思乡岭，八十里至新馆。过雕窠岭、偏枪岭，四十里至卧如来馆。过乌滦河，东有滦州，又过摸斗岭，一名渡云岭，芹菜岭，七十里至柳河馆。松亭岭甚险峻，七十里至打造部落馆。东南行五十里至牛山馆。八十里至鹿儿峡馆。过暇蟆岭，九十里至铁浆馆。过石子岭，自此渐出山，七十里至富谷馆。八十里至通天馆。二十里至中京大定府。城垣卑小，方圆才四里许。门但重屋，无筑纛之制。南门曰朱夏，门内通步廊，多坊门。又有市楼四：曰天方、大衢、通韅、望阙。次至大同馆。其门正北日阳德、阊阖。城内西雨隅冈上有寺。城南有园圃，宴射之所。自过古北口，居人草庵板屋，耕种，但无桑柘；所种皆从垅上，虞吹沙所壅。山中长松郁然，深谷中时见畜牧牛马橐驼，多青羊黄家。

28. <span id="卷三十九志第九　地理志三　中京道-28"></span>
成州，兴府军，节度。晋国长公主以媵户置，军曰长庆，隶上京。复改军名。统县一：同昌县。

29. <span id="卷三十九志第九　地理志三　中京道-29"></span>
兴中府。本霸州彰武军，节度。古孤竹国。汉柳城县地。

30. <span id="卷三十九志第九　地理志三　中京道-30"></span>
慕容邈以柳城之北，龙山之商，福德之地，乃筑龙城，构宫庙，改柳城为龙城县，遂迁都，号曰和龙宫。慕容垂复居焉，后为冯跋所灭。元魏取为辽西邵。随平高保宁，置营州。炀帝废州置柳城郡。唐武德初，改营州总管府，寻为都督府。万岁通天中，陷李万荣。神龙初，移府幽州。开元四年复置柳城。八年西徒渔阳。十年还柳城。后为奚所据。太祖平奚及俘燕民，将建城，命韩知方择其处。乃完葺柳城，号霸州彰武军，节度。

31. <span id="卷三十九志第九　地理志三　中京道-31"></span>
统和中，制置建、霸、宜、锦、白川等五州。寻落制置，隶积庆宫。后属兴圣宫。重熙十年升兴中府。有大华山、小华山、香高山、麝香崖——天授皇帝刻石在焉、驻龙峪、神射泉、小灵河。统州二、县四：兴中县。本汉柳城县地。太祖掠汉民居此，建霸城县。重熙中置府，更名。

32. <span id="卷三十九志第九　地理志三　中京道-32"></span>
营丘县。析霸城置。

33. <span id="卷三十九志第九　地理志三　中京道-33"></span>
象雷县。开泰二年以麦务川置。初隶中京，后属。

34. <span id="卷三十九志第九　地理志三　中京道-34"></span>
闾山县。本汉且虑县。开泰二年以罗家军置。隶中京，后属。

35. <span id="卷三十九志第九　地理志三　中京道-35"></span>
安德州，化平军，下，刺史。以霸州安德县置，来属。统县一：安德县。统和八年析霸城东南龙山徒河境户置。初隶乾州，更属霸州，置州来属。

36. <span id="卷三十九志第九　地理志三　中京道-36"></span>
黔州，阜昌军，下，刺史。本汉辽西郡地。太祖平渤海，以所俘户居之，隶黑水河提辖司。安帝置州，析宜、霸二州汉户益之，初隶永兴宫，更隶中京，后置府，来属。统县一：盛吉县。太祖平渤海，俘兴州盛吉县民来居，因置县。

37. <span id="卷三十九志第九　地理志三　中京道-37"></span>
宜州，崇义军，上，节度。本辽纍县地。东丹王每秋畋于此。兴宗以定州俘户建州。有坟山，松柏连互百余里，禁礁采；凌河，累石为堤。隶积庆宫。统县二：弘政县。世宗以定州俘户置。民工织紝，多技巧。

38. <span id="卷三十九志第九　地理志三　中京道-38"></span>
闻义县。世宗置。初隶海北州，后来属。

39. <span id="卷三十九志第九　地理志三　中京道-39"></span>
锦州，临海军，中，节度。本汉辽东无虑县。慕容皝置西乐县。太祖以汉俘建州。有大胡僧山、小胡僧山、大查牙山、小查牙出、淘河岛。隶弘义宫。统州一、县二：永乐县。

40. <span id="卷三十九志第九　地理志三　中京道-40"></span>
安昌县。

41. <span id="卷三十九志第九　地理志三　中京道-41"></span>
岩州，保肃军，下，刺史。本汉海阳县地。太祖平渤海，迁汉户杂居兴州境，圣宗于此建城焉。隶弘义宫，来属。统县一：兴城县。

42. <span id="卷三十九志第九　地理志三　中京道-42"></span>
川州，长宁军，中，节度。本唐青山州地。太祖弟明王安端置。会同三年，沼为白川州。安端子察割以大逆诛，没入，省曰川州。初隶崇德宫，统和中属文忠王府。统县三：弘理县。统和八年以诸宫提辖司户置。

43. <span id="卷三十九志第九　地理志三　中京道-43"></span>
咸康县。

44. <span id="卷三十九志第九　地理志三　中京道-44"></span>
宜民县。统和中置。

45. <span id="卷三十九志第九　地理志三　中京道-45"></span>
建州，保静军，上，节度。唐武德中，置昌乐县。太祖完葺故垒，置州。汉乾元年，故石晋太后诣世宗，求于汉城侧耕垦自赡。许于建州南四十时给地五十顷，营构房室，创立宗庙。州在灵河之南，屡遭水害，圣宗迁于河北唐崇州故城。初名武宁军，隶永兴宫，后属敦睦宫。统县二：永霸县。

46. <span id="卷三十九志第九　地理志三　中京道-46"></span>
永康县。本唐昌黎县地。

47. <span id="卷三十九志第九　地理志三　中京道-47"></span>
来州，归德军，下，节度。圣宗以文直五部岁饥来归，置州居之。初刺史，后升。隶永兴宫。有三州山、六州山、五脂山。统州二、县一：来宾县。本唐来远县地。

48. <span id="卷三十九志第九　地理志三　中京道-48"></span>
隰州，平海军，下，刺史。慕容皝置集宁县。圣宗括帐户迁信州，大雪不能进，建城于此，置焉。隶兴圣宫，来属。统县一：海滨县。本汉县。濒海，地多碱卤，置盐场于此。迁州，兴善军，下，刺史。本汉阳乐县地。圣宗平大延琳，迁归州民置，来属。有箭牱山。统县一：迁民县。

49. <span id="卷三十九志第九　地理志三　中京道-49"></span>
润州，海阳军，下，刺史。圣宗平大延琳，辽宁州之民居此，置州。统县一：海阳县。本汉阳乐县地，迁润州，本东京城内渤海民户，因叛移于此。
