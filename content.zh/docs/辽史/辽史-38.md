---
weight: 39
title: 卷三十八志第八　地理志二　东京道
---

# 卷三十八志第八　地理志二　东京道

1. <span id="卷三十八志第八　地理志二　东京道-1"></span>
东京辽阳府，本朝鲜之地。周武王释箕子囚，去之朝鲜，因以封之。作八条之教，尚礼义，富农桑，外户不闭，人不为盗。传四十余世。燕属真番、朝鲜，始置吏、筑障。秦属辽东外徼。汉初，燕人满王故空地。武帝元封三年，定朝鲜为真番、临屯、乐浪、玄菟四郡。后汉出入青、幽二州，辽东、玄菟二郡，沿革不常。汉末为公孙度所据，传子康；孙渊，自称燕王，建元绍汉，魏灭之。晋陷高丽，后归慕容垂；子宝，以勾丽王安为平州牧居之。元魏太武遣使至其所居平壤城，辽东京本此。

2. <span id="卷三十八志第八　地理志二　东京道-2"></span>
唐高宗平高丽，于此置安东都护府；后为渤海大氏所有。大氏始保挹娄之东牟山。武后万岁通天中，为契丹尽忠所逼，有乞乞仲象者，度辽水自固，武后封为震国公。传子祚荣，建都邑，自称震王，并吞海北，地方五千里，兵数十万。中宗赐所都曰忽汗州，封渤海郡王。十有二世至彝震，僭号改元，拟建宫阙，有五京、十五府、六十二州，为辽东盛国。忽汗州即故平壤城也，号中京显德府。太祖建国，攻渤海，拔忽汗城，俘其王大諲撰，以为东丹王国，立太子图欲为人皇王以主之。神册四年，葺辽阳故城，以渤海、汉户建东平郡，为防御州。天显三年，迁东丹国民居之，升为南京。城名天福，高三丈，有楼橹，幅员三十里。八门：东曰迎阳，东南曰韶阳，南曰龙原，西南曰显德，西曰大顺，西北曰大辽，北曰怀远，东北曰安远。宫城在东北隅，高三丈，具敌楼，南为三门，壮以楼观，四隅有角楼，相去各二里。宫墙北有让国皇帝御容殿。大内建二殿，不置宫嫔，唯以内省使副、判官守之。《大东丹国新建南京碑铭》，在宫门之南。外城谓之汉城，分南北市，中为看楼；晨集南市，夕集北市。街西有金德寺；大悲寺；附马寺，铁幡竿在焉；赵头陀寺；留守卫；户部司；军巡院，归化营军千余人，河、朔亡命，皆籍于此。东至北乌鲁虎克四百里，南至海边铁山八百六十里，西至望平县海口三百六十里，北至挹娄县、范河二百七十里。东、西、南三面抱海。辽河出东北山口为范河，西南流为大口，入于海；东梁河自东山西流，与浑河合为小口，会辽河入于海，又名太子河，亦曰大梁水；浑河在东梁、范河之间；沙河出东南山西北流，径盖州入于海。有蒲河；清河；浿水，亦曰泥河，又曰蓒芋泺，水多蓒芋之草；驻跸山，唐太宗征高丽，驻跸其颠数曰，勒石纪功焉，俗称手山，山颠平石之上有掌指之状，泉出其中，取之不竭。又有明王山、白石山——亦曰横山。天显十三年，改南京为东京，府曰辽阳。

3. <span id="卷三十八志第八　地理志二　东京道-3"></span>
户四万六百因。辖州、府、军、城八十七。统县九：辽阳县。本渤海国金德县也。汉坝水县，高丽改为勾丽县，渤海为常乐县。户一千五百。

4. <span id="卷三十八志第八　地理志二　东京道-4"></span>
仙乡县。本汉辽队县，渤海为永丰县八神仙传》云：“仙人白仲理能炼神丹，点黄金，以救百姓。”户一千五百。

5. <span id="卷三十八志第八　地理志二　东京道-5"></span>
鹤野县。本汉居就县地，渤海为鸡山县。昔丁令成家此，去家千年，化鹤来归，集于华表柱，以咮画表云：“有鸟有鸟丁令威，去家千年今来归；城郭虽是人民非，何不学仙冢累累。”户一千二百。

6. <span id="卷三十八志第八　地理志二　东京道-6"></span>
析木县。本汉望平县地，渤海为花山县。户一千。

7. <span id="卷三十八志第八　地理志二　东京道-7"></span>
紫蒙县。本汉镂芳县地。后拂涅国置东平府，领蒙州紫蒙县。后徙辽城，并入黄岭县。渤海后为紫蒙县。户一千。

8. <span id="卷三十八志第八　地理志二　东京道-8"></span>
兴辽县。本汉平郭县地，渤海改为长宁县。唐元和中，渤海王大仁秀南定新罗，北略诸部，开置群邑，遂定今名。户一千。

9. <span id="卷三十八志第八　地理志二　东京道-9"></span>
肃慎县。以渤海户置。

10. <span id="卷三十八志第八　地理志二　东京道-10"></span>
归仁县。

11. <span id="卷三十八志第八　地理志二　东京道-11"></span>
顺化县。

12. <span id="卷三十八志第八　地理志二　东京道-12"></span>
开州，镇国军，节度。本濊貌地，高丽为庆州，渤海为东京龙原府。有宫殿。都督庆、盐、穆、贺因州事。故县六：曰龙原、永安、乌山、壁谷、熊山、白杨，皆废。叠石为城，周围二十里。唐薛仁贵征高丽，与其大将温沙门战熊山，擒善射者于石城，即此。太祖平渤海，徙其民于大部落，城遂废。圣宗代高丽还，周览城基，复加完葺。开泰三年，迁双、韩二州千余户实之，号开封府开远军，节度；更名镇国军。隶东京留守，兵事属东京统军司。统州三、县一。

13. <span id="卷三十八志第八　地理志二　东京道-13"></span>
开远县。本栅城地，高丽为龙原县，渤海因之，辽初废。

14. <span id="卷三十八志第八　地理志二　东京道-14"></span>
圣宗东讨，复置以军额。民户一千。

15. <span id="卷三十八志第八　地理志二　东京道-15"></span>
盐州。本渤海龙河郡，故县四：海阳、接海、格川、龙河，皆废。户三百。隶开州。相去一百四十里。

16. <span id="卷三十八志第八　地理志二　东京道-16"></span>
穆州，保和军，刺史。本渤海会农郡，故县四：会农、水歧、顺化、美县，皆废。户三百。隶开州。东北至开州一百二十里。统县一：会农县。

17. <span id="卷三十八志第八　地理志二　东京道-17"></span>
贺州，刺史。本渤海吉理郡，故县四：洪贺、送减、吉理、石山，皆废。户三百。隶开州。

18. <span id="卷三十八志第八　地理志二　东京道-18"></span>
定州，保宁军。高丽置州，故县一，曰定东。圣宗统和十三年升军，迁辽西民实之。隶东京留守司。统县一：定东县。高丽所置，辽徒辽西民居之。户八百。

19. <span id="卷三十八志第八　地理志二　东京道-19"></span>
保州，宣义军，节度。高丽置州，故县一，曰来远。圣宗以高丽王询擅立，问罪不服，统和末，高丽降，开泰三年取其保、定二州，于此置榷场。隶东京统军司。统州、军二，县一：来远县。初徙辽西诸县民实之，又徙奚、汉兵七百防戍焉。

20. <span id="卷三十八志第八　地理志二　东京道-20"></span>
户一千。

21. <span id="卷三十八志第八　地理志二　东京道-21"></span>
宣州，定远军，刺史。开泰三年徒汉户置。隶保州。

22. <span id="卷三十八志第八　地理志二　东京道-22"></span>
怀化军，下，刺史。开泰三年置。隶保州。

23. <span id="卷三十八志第八　地理志二　东京道-23"></span>
辰州，奉国军，节度。本高丽盖牟城。唐太宗会李世勑攻破盖牟城，即此。渤海改为盖州，又改辰州，以辰韩得名。井邑骈列，最为冲会。辽徙其民于祖州。初曰长平军。户二千。

24. <span id="卷三十八志第八　地理志二　东京道-24"></span>
隶东京留守司。统县一：建安县。

25. <span id="卷三十八志第八　地理志二　东京道-25"></span>
卢州，玄德军，刺史。本渤海杉卢郡，故县五：山阳、杉卢、汉阳、白岩、霜岩，皆废。户三百。在东京一百三十里。

26. <span id="卷三十八志第八　地理志二　东京道-26"></span>
兵事属南女直汤河司。统县一：熊岳县。西至海一十五里，傍海有熊岳山。

27. <span id="卷三十八志第八　地理志二　东京道-27"></span>
来运城。本熟女直地。统和中伐高丽，以燕军骁猛，置两指挥，建城防戍。兵事属东京统军司。

28. <span id="卷三十八志第八　地理志二　东京道-28"></span>
铁州，建武军，刺史。本汉安市县，高丽为安市城。唐太宗攻之不下，薛仁贵白衣登城，即此。渤海置州，故县四：位城、河端、苍山、龙珍，皆废。户一千。在京西南六十里。统县一：汤池县。兴州，中兴军，节度。本汉海冥县地。渤海置州，故县三：盛吉、蒜山、铁山，皆废。户二百。在京西南三百里。

29. <span id="卷三十八志第八　地理志二　东京道-29"></span>
汤州。本汉襄平县地。渤海置州，故县五：灵峰、常丰、白石、均谷、嘉利，皆废。户五百。在京西北一百里。

30. <span id="卷三十八志第八　地理志二　东京道-30"></span>
崇州，隆安军，刺史。本汉长岑县地。渤海置州，故县三：崇山、沩水、绿城，皆废。户五百。在京东北一百五十里。统县一：崇信县。

31. <span id="卷三十八志第八　地理志二　东京道-31"></span>
海州，南海军，节度。本沃沮国地。高丽为沙卑城，唐李世勑尝攻焉。渤海号南京南海府。叠石为城，幅员九里，都督沃、晴、椒三州。故县六：沃沮、鹫岩、龙山、海滨、升平、灵泉，皆废。太平中，大延琳叛，南海城坚守，经岁不下，别部酋长皆被擒，乃降。因尽徙其人于上京，置迁辽县，移泽州民来实之。户一千五百。统州二、县一：临溟县。

32. <span id="卷三十八志第八　地理志二　东京道-32"></span>
耀州，刺史。本渤海椒州；故县五，椒山，貉岭、澌泉、尖山、岩渊，皆废。户七百。隶海州。东北至海州二百里。统县一：岩渊县。东界新罗，故平壤城在县西南。东北至海州一百二十里。

33. <span id="卷三十八志第八　地理志二　东京道-33"></span>
嫔州，柔远军，刺史。本渤海晴州，故县五：天晴、神阳、莲池、狼山、仙岩，皆废。户五百。隶海州。东南至海州一百二十里。

34. <span id="卷三十八志第八　地理志二　东京道-34"></span>
渌州，鸭渌军，节度。本高丽故国，渤海号西京鸭渌府。

35. <span id="卷三十八志第八　地理志二　东京道-35"></span>
城高三丈，广轮二十里，都督神、桓、丰、五四州事。故县三：神鹿、神化、剑门，皆废。大延琳叛，迁余党于上京，置易俗县居之。在者户二千。隶东京留守词。统州四、县二：弘闻县。

36. <span id="卷三十八志第八　地理志二　东京道-36"></span>
神乡县。

37. <span id="卷三十八志第八　地理志二　东京道-37"></span>
桓州。高丽中都城，故县三：桓都、神乡、洪水，皆废。

38. <span id="卷三十八志第八　地理志二　东京道-38"></span>
高丽王于此创立宫阙，国人谓之新国。五世孙钊，晋康帝建元初为慕容皝所败，宫室焚荡。户七百。隶渌州。在西南二百里。

39. <span id="卷三十八志第八　地理志二　东京道-39"></span>
丰州。渤海置盘安郡，故县四：安丰、渤恪、隰壤、硖石，皆废。户三百。隶渌州。在东北二百一十里。

40. <span id="卷三十八志第八　地理志二　东京道-40"></span>
正州。本沸流王故地，国为公孙康所并。渤海置沸流都。

41. <span id="卷三十八志第八　地理志二　东京道-41"></span>
有沸流水。户五百。隶渌州。在西北三百八十里。统县一：东那县。本汉东耐县地。在州西七十里。

42. <span id="卷三十八志第八　地理志二　东京道-42"></span>
慕州。本渤海安远府地，故县二：慕化、崇平，久废。户二百。隶渌州。在西北二百里。

43. <span id="卷三十八志第八　地理志二　东京道-43"></span>
显州，奉先军，上，节度。本渤海显德府地。世宗置，以奉显陵。显陵者，东丹人皇王墓也。人皇王性好读者，不喜射猎，购书数万卷，置医巫闾山绝顶，筑堂曰望海。山南去海一百三十里。大同元年，世宗亲护人皇王灵驾归自汴京。以大皇王爱医巫闾山水奇秀，因葬焉。山形掩抱六重，于其中作影殿，制度宏丽。州在山东南，迁东京三百余户以实之。应历元年，穆宗葬世宗于显陵西山，仍禁樵采。有十三山，有沙河。隶长宁、积庆二宫，兵事属东京都部署司。统州三、县三：奉先县。本汉无虑县，即医巫闾，幽州镇山。世宗析辽东长乐县民以为陵户，隶长宁宫。

44. <span id="卷三十八志第八　地理志二　东京道-44"></span>
山东县。本汉望平县。穆宗割渤海永丰县民为陵户，隶积庆宫。归义县。初置显州，渤海民自来助役，世宗嘉悯，因籍其人户置县，隶长宁宫。

45. <span id="卷三十八志第八　地理志二　东京道-45"></span>
嘉州，嘉平军，下，刺史。隶显州。辽西州，阜城军，中，刺史。本汉辽西郡地，世宗置州，隶长宁宫，属显州。统县一：长庆县。统和八年，以诸宫提辖司大户置。

46. <span id="卷三十八志第八　地理志二　东京道-46"></span>
康州，下，刺史。世宗迁渤海率宾府大户置，属显州。初隶长宁宫，后属积庆宫。统县一：率宾县。本渤海率宾府地。

47. <span id="卷三十八志第八　地理志二　东京道-47"></span>
宗州，下，刺史。在辽东石熊山，耶律隆运以所俘汉民置。

48. <span id="卷三十八志第八　地理志二　东京道-48"></span>
圣宗立为州，隶文忠王府。王薨，属提辖司。统县一：熊山县。本渤海县地。

49. <span id="卷三十八志第八　地理志二　东京道-49"></span>
乾州，广德军，上，节度。本汉无虑县地。圣宗统和三年置，以奉景宗乾陵。有凝神殿。隶崇德宫，兵事属东京都部署司。统州一、县四：奉陵县。本汉无虑县地。括诸落帐户，助营山陵。

50. <span id="卷三十八志第八　地理志二　东京道-50"></span>
延昌县。析延昌宫户置。

51. <span id="卷三十八志第八　地理志二　东京道-51"></span>
灵山县。本渤海灵峰县地。

52. <span id="卷三十八志第八　地理志二　东京道-52"></span>
司农县。本渤海麓郡县，并麓波、云川二县大焉。

53. <span id="卷三十八志第八　地理志二　东京道-53"></span>
海北州，广化军，中，刺史。世宗以所俘汉户置。地在闯山之西，南海之北。初隶宣州，后属乾州。统县一：开义县。

54. <span id="卷三十八志第八　地理志二　东京道-54"></span>
贵德州，宁远军，下，节度。本汉襄平县地，汉公孙度所据。太宗时察割以所俘汉民置。后以弑逆诛，没入焉。圣宗建贵德军，后更名。有陀河、大宝山。隶崇德宫，兵事属东京部署司。统县二：贵德县。本汉襄平县，渤海为崇山县。

55. <span id="卷三十八志第八　地理志二　东京道-55"></span>
奉德县。本渤海缘城县地，尝置奉德州。

56. <span id="卷三十八志第八　地理志二　东京道-56"></span>
沈州，昭德军，中，节度。本挹娄国地。渤海建沈州，故县九，皆废。太宗置兴辽军，后更名。初隶永兴宫，后属敦睦宫，兵事隶东京都部署司。统州一、县二：乐郊县。太祖俘蓟州三河民，建三河县，后更名。

57. <span id="卷三十八志第八　地理志二　东京道-57"></span>
灵源县。太祖俘蓟州吏民，建渔阳县，后更名。

58. <span id="卷三十八志第八　地理志二　东京道-58"></span>
岩州，白岩军，下，刺史。本渤海白岩城，太宗拨属沈州。

59. <span id="卷三十八志第八　地理志二　东京道-59"></span>
初隶长宁宫，后属敦睦宫。统县一：白岩县。渤海置。

60. <span id="卷三十八志第八　地理志二　东京道-60"></span>
集州，怀众军，下，刺史。古陴离郡地，汉属险渎县，高丽为霜岩县，渤海置州。统县一：奉集县。渤海置。

61. <span id="卷三十八志第八　地理志二　东京道-61"></span>
广州，防御。汉属襄平县，高丽为当山县，渤海为铁利郡。

62. <span id="卷三十八志第八　地理志二　东京道-62"></span>
太祖迁渤海人居之，建铁利州。统和八年省。开泰七年以汉户置。统县一：昌义县。

63. <span id="卷三十八志第八　地理志二　东京道-63"></span>
辽州，始平军，下，节度。本拂涅国城，渤海为东平府。

64. <span id="卷三十八志第八　地理志二　东京道-64"></span>
唐太宗亲征高丽，李世勑拔辽城；高宗诏程振、苏定方讨高丽，至新城，大破之；皆此地也。太祖伐渤海，先破东平府，迁民实之。故东平府都督伊、蒙、陀、黑、北五州，共领县十八，皆废。太祖改为州，军日东平，太宗更为始平军。有辽河、羊肠河、锥子河、蛇山、狼山、黑山、巾子山。隶长宁宫，兵事属北女直兵司马。统州一、县二：辽滨县。

65. <span id="卷三十八志第八　地理志二　东京道-65"></span>
安定县。

66. <span id="卷三十八志第八　地理志二　东京道-66"></span>
祺州，圣军，下，刺史。本渤海蒙州地。太祖以檀州俘于此建檀州，后更名。隶弘义宫，兵事属北女直兵马司。统县一：庆云县。太祖俘密云民，于此建密云县；后更名。

67. <span id="卷三十八志第八　地理志二　东京道-67"></span>
遂州，刺史。本渤海美州地，采访使耶律颇德以部下汉民置。穆宗时，颇德嗣绝，没入焉。隶延昌宫。统县一：山河县。本渤海县，并黑川、麓川二县置。

68. <span id="卷三十八志第八　地理志二　东京道-68"></span>
通州，安远军，节度。本扶余国王城，渤海号扶余城。太祖改龙州，圣宗更今名。保宁七年，以黄龙府叛人燕颇余党千余户置，升节度。统县四：通远县。本渤海扶余县，并布多县置。

69. <span id="卷三十八志第八　地理志二　东京道-69"></span>
安远县。本渤海显义县，并鹊州县置。

70. <span id="卷三十八志第八　地理志二　东京道-70"></span>
归仁县。本渤海强帅县，并新安县置。

71. <span id="卷三十八志第八　地理志二　东京道-71"></span>
渔谷县。本渤海县。

72. <span id="卷三十八志第八　地理志二　东京道-72"></span>
韩州，东平军，下，刺史。本稿离国旧治柳河县。高丽置鄚颉府，都督鄚、颉二州。渤海因之。今废。太宗置三河、榆河二州。圣宗并二州置。隶延昌宫，兵事属北女直兵马司。统县一：柳河县。本渤海粤喜县地，并万安县置。

73. <span id="卷三十八志第八　地理志二　东京道-73"></span>
双州，保安军，下，节度。本挹娄故地。渤海置安定郡，久废。沤里僧王从太宗南征，以俘镇、定二州之民建城置州。

74. <span id="卷三十八志第八　地理志二　东京道-74"></span>
察割弑逆诛，没入焉。故隶延昌宫，后属崇德宫，兵事隶北女直兵马司。统县一：双城县。本渤海安夷县地。

75. <span id="卷三十八志第八　地理志二　东京道-75"></span>
银州，富国军，下，刺史。本渤海富州，太祖以银冶更名。

76. <span id="卷三十八志第八　地理志二　东京道-76"></span>
隶弘义宫，兵事属北女直兵马司。统县三：延津县。本渤海富寿县，境有延津故城，更名。

77. <span id="卷三十八志第八　地理志二　东京道-77"></span>
新兴县。本故越喜国地，渤海置银冶，尝置银州。

78. <span id="卷三十八志第八　地理志二　东京道-78"></span>
永平县。本渤海优富县地，太祖以俘户置。旧有永平寨。

79. <span id="卷三十八志第八　地理志二　东京道-79"></span>
同州，镇安军，下，节度。本汉襄平县地，渤海为东平寨。

80. <span id="卷三十八志第八　地理志二　东京道-80"></span>
太祖置州，军曰镇东，后更名。隶彰愍宫，兵事属北女直兵马司。统州一，未详；县二：东平县。本汉襄平县地。产铁，拨户三百采炼，随征赋输。

81. <span id="卷三十八志第八　地理志二　东京道-81"></span>
永昌县。本高丽永宁县地。

82. <span id="卷三十八志第八　地理志二　东京道-82"></span>
咸州，安东军，下，节度。本高丽铜山县地，渤海置铜山郡。地在汉候城县北，渤海龙泉府南。地多山险，寇盗以为渊薮，乃招平、营等州客户数百，建城居之。初号郝里太保城，开泰八年置州。兵事属北女直兵马司。统县一：咸平县。唐安东都护，天宝中治营、平二州间，即此。太祖灭渤海，复置安东军。开泰中置县。

83. <span id="卷三十八志第八　地理志二　东京道-83"></span>
信州，彰圣军，下，节度。本越喜故城。渤海置怀远府，今废。圣宗以地邻高丽，开泰初置州，以所俘汉民实之。兵事属黄龙府都部署司。统州三，未详；县二：武昌县。本渤海怀福县地，析平川提辖司及豹山县一千户隶之。定武县。本渤海豹山县地，析平川提辖司并乳水县人户置。

84. <span id="卷三十八志第八　地理志二　东京道-84"></span>
初名定功县。

85. <span id="卷三十八志第八　地理志二　东京道-85"></span>
宾州，怀化军，节度。本渤海城。统和十七年，迁兀惹户，置刺史于鸭子、混同二水之间，后升。兵事隶黄龙府都部署司。

86. <span id="卷三十八志第八　地理志二　东京道-86"></span>
龙州，黄龙府。本渤海扶余府。太祖平渤海还，至此崩，有黄龙见，更名。保宁七年，军将燕颇叛，府废。开泰九年，迁城于东北，以宗州、檀州汉户一千复置。统州五、县三：黄龙县。本渤海长平县，并富利、佐慕、肃慎置。

87. <span id="卷三十八志第八　地理志二　东京道-87"></span>
迁民县。本渤海水宁县，并丰水、扶罗置。

88. <span id="卷三十八志第八　地理志二　东京道-88"></span>
永平县。渤海置。

89. <span id="卷三十八志第八　地理志二　东京道-89"></span>
益州，观察。属黄龙府。统县一：静远县。

90. <span id="卷三十八志第八　地理志二　东京道-90"></span>
安远州，怀义军，刺史。属黄龙府。

91. <span id="卷三十八志第八　地理志二　东京道-91"></span>
威州，武宁军，刺史。属黄龙府。清州，建宁军，刺史。属黄龙府。

92. <span id="卷三十八志第八　地理志二　东京道-92"></span>
雍州，刺史。属黄龙府。

93. <span id="卷三十八志第八　地理志二　东京道-93"></span>
湖州，兴利军，刺史。渤海置。兵事隶东京统军司。统县一：长庆县。

94. <span id="卷三十八志第八　地理志二　东京道-94"></span>
渤州，清化军，刺史。渤海置。兵事隶东京统军司。统县一：贡珍县。渤海置。

95. <span id="卷三十八志第八　地理志二　东京道-95"></span>
郢州，彰圣军，刺史。渤海置。兵事隶北女直兵马司。统县一：延庆县。

96. <span id="卷三十八志第八　地理志二　东京道-96"></span>
铜州，广利军，刺史。渤海置。兵事隶北兵马司。统县一：析木县。本汉望平县地，渤海为花山县。初隶东京，后来属。

97. <span id="卷三十八志第八　地理志二　东京道-97"></span>
洓州，刺史。渤海置。兵事隶南兵马司。

98. <span id="卷三十八志第八　地理志二　东京道-98"></span>
率宾府，刺史。故率宾国地。

99. <span id="卷三十八志第八　地理志二　东京道-99"></span>
定理府，刺史。故挹娄国地。

100. <span id="卷三十八志第八　地理志二　东京道-100"></span>
铁利府，刺史。故铁利国也。

101. <span id="卷三十八志第八　地理志二　东京道-101"></span>
安定府。

102. <span id="卷三十八志第八　地理志二　东京道-102"></span>
长岭府。

103. <span id="卷三十八志第八　地理志二　东京道-103"></span>
镇海府，防御。兵事隶南文直汤河司。统县一：平南县。

104. <span id="卷三十八志第八　地理志二　东京道-104"></span>
冀州，防御。圣宗建，升永安军。

105. <span id="卷三十八志第八　地理志二　东京道-105"></span>
东州。以渤海户置。

106. <span id="卷三十八志第八　地理志二　东京道-106"></span>
尚州。以渤海户置。

107. <span id="卷三十八志第八　地理志二　东京道-107"></span>
吉州，福昌军，刺史。

108. <span id="卷三十八志第八　地理志二　东京道-108"></span>
麓州，下，刺史。渤海置。荆州，刺史。

109. <span id="卷三十八志第八　地理志二　东京道-109"></span>
懿州，宁昌军，节度。太平三年越国公主以媵臣户置。初日庆懿军，更曰广顺军，隶上京。清宁七年宜懿皇后进入，改今名。统县二。

110. <span id="卷三十八志第八　地理志二　东京道-110"></span>
宁昌县。本平阳县。

111. <span id="卷三十八志第八　地理志二　东京道-111"></span>
顺安县。

112. <span id="卷三十八志第八　地理志二　东京道-112"></span>
媵州，昌水军，刺史。

113. <span id="卷三十八志第八　地理志二　东京道-113"></span>
顺化城，向义军，下，刺史。开泰三年以汉户置。兵事隶东京统军司。

114. <span id="卷三十八志第八　地理志二　东京道-114"></span>
宁州，观察。统和二十九年伐高丽，以渤海降户置。兵事隶东京统军司。统县一：新安县。

115. <span id="卷三十八志第八　地理志二　东京道-115"></span>
衍州，安广军，防御。以汉户置。初刺史，后升军。兵事属东京统军司。统县一：宜丰县。

116. <span id="卷三十八志第八　地理志二　东京道-116"></span>
连州，德昌军，刺史。以汉户置。兵事属东京统军司。统县一；安民县。

117. <span id="卷三十八志第八　地理志二　东京道-117"></span>
归州，观察。太祖平渤海，以降户置，后废。统和二十九年伐高丽，以所俘渤海户复置。兵事属南文直汤河司。统县一：归胜县。

118. <span id="卷三十八志第八　地理志二　东京道-118"></span>
苏州，安复军，节度。本高丽南苏，兴宗置州。兵事属南文直汤河司。统县二：来苏县。

119. <span id="卷三十八志第八　地理志二　东京道-119"></span>
怀化县。

120. <span id="卷三十八志第八　地理志二　东京道-120"></span>
复州，怀德军，节度。兴宗置。兵事属南文直汤河司。统县二：永宁县。

121. <span id="卷三十八志第八　地理志二　东京道-121"></span>
德胜县。

122. <span id="卷三十八志第八　地理志二　东京道-122"></span>
肃州，信陵军，刺史。重熙十年州民亡入女直，取之复置。

123. <span id="卷三十八志第八　地理志二　东京道-123"></span>
兵事隶北女直兵马司。统县一：清安县。

124. <span id="卷三十八志第八　地理志二　东京道-124"></span>
安州，刺史。兵事隶北女直兵马司。

125. <span id="卷三十八志第八　地理志二　东京道-125"></span>
荣州。

126. <span id="卷三十八志第八　地理志二　东京道-126"></span>
率州。

127. <span id="卷三十八志第八　地理志二　东京道-127"></span>
荷州。

128. <span id="卷三十八志第八　地理志二　东京道-128"></span>
源州。

129. <span id="卷三十八志第八　地理志二　东京道-129"></span>
渤海州。

130. <span id="卷三十八志第八　地理志二　东京道-130"></span>
宁江州，混同军，观察。清宁中置。初防御，后升。兵事属东北统军司。统县一：混同县。

131. <span id="卷三十八志第八　地理志二　东京道-131"></span>
河川，德化军。置军器坊。

132. <span id="卷三十八志第八　地理志二　东京道-132"></span>
祥州，瑞圣军，节度。兴宗以铁骊户置。兵事隶黄龙府都部署司。统县一：怀德县。
