---
weight: 41
title: 志第二十一 乐下
---

# 志第二十一 乐下

## 宗庙乐歌 殿庭乐歌 鼓吹导引曲 采茨曲禘祫亲飨，皇帝入门。宫县无射宫《昌宁之曲》：出、入步武同。

1. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-1"></span>
惟时升平，礼仪肇兴。鸣銮至止，穆穆造庭。百辟卿士，恪谨迎承。恭款祖考，神宇攸宁。

2. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-2"></span>
皇帝升殿，登歌夹钟宫《昌宁之曲》：升阶及将还板位，皆同登歌。

3. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-3"></span>
笙镛既陈，罍樽在户。升降有容，惟规惟矩。恭敬明神，上仪交举。永言保之，承天之祜。

4. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-4"></span>
皇帝盥洗，宫县无射宫《昌宁之曲》：惟水之功，洁净精微。洗爵奠斝，于德有辉。皇皇穆穆，宗庙之威。宜其感格，福祉交归。

5. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-5"></span>
皇帝降阶，宫县无射宫《昌宁之曲》：于皇神宫，象天清明。有来肃肃，相维公卿。礼仪卒度，君子攸宁。孔时孔惠，绥我思成。

6. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-6"></span>
迎神，宫县《来宁之曲》。黄钟宫三奏，大吕角二奏，大蔟徵二奏，应钟羽二奏，词同：

7. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-7"></span>
八音克谐，百礼具举。明德维清，至诚永慕。神之格思，云軿风驭。来止来临，千祀燕处。

8. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-8"></span>
司徒引俎，宫县无射宫《丰宁之曲》：维牲维牺，齐明致祠。我将我享，吉蠲奉之。博硕肥腯，神嗜为宜。千秋歆此，永绥黔黎。

9. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-9"></span>
始祖酌献，宫县无射宫《大元之曲》：惟酒既清，惟肴既馨。苾芬孝祀，在庙之庭。羞于皇祖，来燕来宁。象功昭德，先祖是听。

10. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-10"></span>
德皇帝，《大熙之曲》：

11. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-11"></span>
万方欣戴，鸿业创基。瑶源垂裕，绵瓞重熙。式崇毖祀，爰考成规。笾豆有楚，益臻皇仪。

12. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-12"></span>
安皇帝，《大安之曲》：

13. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-13"></span>
爰图造邦，载德其昌。皇仪允穆，诞集嘉祥。明诚昭格，积厚流光。祇严清庙，钟石琅琅。

14. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-14"></span>
献祖，《大昭之曲》：

15. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-15"></span>
惟圣兴邦，经始之初。鸠民化俗，还定攸居。迪德纯俭，志规远图。时哉显祀，精诚有孚。

16. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-16"></span>
昭祖，《大成之曲》：

17. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-17"></span>
天启璇源，贻庆定基。率义为勇，施德为威。耀武拓境，功烈巍巍。永昌皇祚，均福黔黎。

18. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-18"></span>
景祖，《大昌之曲》：

19. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-19"></span>
丕显鸿烈，基绪降昌。圣期诞集，邦宇斯张。尊严庙祏，昭格休祥。煌煌缛典，亿载弥光。

20. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-20"></span>
世祖，《大武之曲》：

21. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-21"></span>
桓桓伐功，天监其明。惟威震叠，惟德绥宁。神策无遗，鸿图以兴。会孙孝祀，遹昭厥成。

22. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-22"></span>
肃宗，《大明之曲》：

23. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-23"></span>
于皇神人，武烈文谟。左右世祖，怀柔扫除。威震遐迩，化渐虫鱼。垂光绵永，成帝之孚。

24. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-24"></span>
穆宗，《大章之曲》：

25. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-25"></span>
烝哉文祖，钦圣弘渊。慈爱忠信，典策昭然。歆此明祀，繁祉绵绵。时纯熙矣，流庆万年。

26. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-26"></span>
康宗，《大康之曲》：

27. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-27"></span>
惟明惟听，晔晔神功。仪刑世业，昭格上穹。持盈孝孙，荐芳斯丰。锡我祉福，皇化益隆。

28. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-28"></span>
太祖，《大定之曲》：

29. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-29"></span>
功超殷周，德配唐虞。天人协应，平统寰区。开祥垂裕，肇基永图。明明天子，敬承典谟。

30. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-30"></span>
太宗，《大惠之曲》：

31. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-31"></span>
巍巍德鸿，无为端扆。祚承神功，究驯俗美。清宫缉熙，孝毖时祀。钦奠羞诚，牺樽嘉旨。

32. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-32"></span>
熙宗《大同之曲》：

33. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-33"></span>
昭显令德，神基丕承。对越在天，享用跻升。于穆清庙，来燕来宁。神其醉止，惟钦克诚。

34. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-34"></span>
睿宗，《大和之曲》：

35. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-35"></span>
皇祖开基，周武殷汤。猗欤圣考，嗣德弥光。启佑洪绪，长发其祥。严恭庙享，万世烝尝。

36. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-36"></span>
世宗，《大钧之曲》：

37. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-37"></span>
神之来思，甫登于堂。稞圭有瓚，秬鬯芬芳。巍巍先功，启祐无疆。万年肆祀，孝心不忘。

38. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-38"></span>
显宗，《大宁之曲》：

39. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-39"></span>
于皇神宫，有严惟清。吉蠲孝祀，惟神之宁。对越在天，绥我思诚。敷祐亿年，邦家之庆。

40. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-40"></span>
章宗，《大隆之典》：

41. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-41"></span>
两纪践阼，万方宁康。文经天地，武服遐荒。礼备制定，德隆业昌。居歆典祀，亿载无疆。

42. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-42"></span>
宣宗，《大庆之曲》：

43. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-43"></span>
猗欤圣皇，三代之英。功光先后，德被群生。牲粢惟馨，鼓钟其铿。神兮来思，歆于克诚。

44. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-44"></span>
文舞退，武舞进，宫县无射宫《肃宁之曲》：明明先皇，神武维扬。开基垂统，万世无疆。干戚象功，威仪有光。神保是飨，昭哉降康。

45. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-45"></span>
亚终献，无射宫《肃宁之曲》：涓辰之休，昭祀惟恭。威仪陟降，惟礼是从。笾豆静嘉，于论鼓钟。惟皇受祉，监斯德容。

46. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-46"></span>
皇帝饮福，登歌夹钟宫《福宁之曲》：牺牲充洁，粢盛馨香。来格来享，精神用彰。饮此纯禧，简简穰穰。文明天子，万寿无疆。

47. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-47"></span>
彻豆，登歌夹钟宫《丰宁之曲》：孝祀肃睦，明德以荐。乐奏九成，礼终三献。百辟卿士，进彻以时。小大稽首，神保聿归。

48. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-48"></span>
送神，宫县黄钟宫《来宁之曲》：洁兹牛羊，清兹酒醴。三献攸终，神既燕喜。神之去兮，载锡繁祉。万寿无疆，永保禋祀。

49. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-49"></span>
郊祀前，朝享太庙乐歌。

50. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-50"></span>
皇帝入门，宫县无射宫《昌宁之曲》：郊将升禋，庙当告虔。锡銮戾止，孝实奉先。祀事斯举，有序无愆。祗见祖考，神意欢然。

51. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-51"></span>
皇帝升殿，登歌夹钟宫《昌宁之曲》：皇皇天子，升自阼阶。奠见祖祢，肃然有怀。百礼已洽，八音克谐。既昌且宁，万福沓来。

52. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-52"></span>
迎神，宫县《来宁之曲》。黄钟宫三奏，大吕角二奏，太蔟徵二奏，应钟羽二奏，词同：

53. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-53"></span>
以实应天，报本反始。洁粢丰盛，礼先肆祀。风马云车，神之吊矣。来止来宜，而燕翼子。

54. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-54"></span>
皇帝盥洗，宫县无射宫《昌宁之曲》：有水于罍，有巾于篚。帨手拭爵，圭衮有炜。玄酒大羹，德磬维菲。万年昌宁，皇皇负扆。

55. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-55"></span>
皇帝升阶，宫县无射宫《昌宁之曲》：降阶，同。

56. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-56"></span>
巍巍京师，有严神宫。圣主戾止，多士云从。来享来献，肃肃其容。将昭大报，庸示推崇。

57. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-57"></span>
司徒奉俎，宫县无射宫《丰宁之曲》：陈其牺牲，惟纯与精。苾芬孝祀，于昭克诚。不疾瘯蠡，或剥或亨。洋洋在上，以交神明。

58. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-58"></span>
始祖酌献，宫县《大元之曲》：猗欤初基，兆我王迹。其命维新，贻谋丕赫。绵绵瓜瓞，国步日辟。堂构之成，焜煌今昔。

59. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-59"></span>
献祖，《大昭之曲》：

60. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-60"></span>
以圣继兴，成王之孚。民从其化，咸奠攸居。清庙观德，猗欤伟欤。金石备乐，以奉神娱。

61. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-61"></span>
昭祖，《大成之曲》：

62. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-62"></span>
东夷不庭，皇祖震怒。神武削平，贻厥圣绪。犹室有基，垣墉乃树。亿万斯年，天保孔固。

63. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-63"></span>
景祖，《大昌之曲》：

64. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-64"></span>
于皇艺祖，其智如神。修法施令，百度惟新。疆宇日广，海隅咸宾。功高德厚，耀耀震震。

65. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-65"></span>
世祖，《大武之曲》：

66. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-66"></span>
于皇先王，昭假于天。长驾远驭，麾斥无前。王业犹生，孙谋有传。圆坛展礼，敢先告虔。

67. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-67"></span>
肃宗，《大明之曲》：

68. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-68"></span>
猗欤前人，简惠昭融。相我世祖，成兹伐功。敷佑来叶，帝图其隆。将修熙事，先款神宫。

69. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-69"></span>
穆宗，《大章之曲》：

70. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-70"></span>
仁慈忠信，惟祖之休。功光岐下，迹掩商丘。言瞻清庙，怀想前修。神其来格，歆兹庶羞。

71. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-71"></span>
康宗，《大康之曲》：

72. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-72"></span>
猗欤前王，惠我无疆。仪刑典法，日靖四方。永言孝思，于乎不忘。昭告大祀，祗率旧章。

73. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-73"></span>
太祖，《大定之曲》：

74. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-74"></span>
天生聪明，俾乂蒸人。惟此二国，为我驱民。挞彼威武，万邦咸宾。明昭大报，推而配神。

75. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-75"></span>
太宗，《大惠之曲》：

76. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-76"></span>
维清缉熙，于昭明德。我其收之，骏奔万国。南郊肇修，大典增饰。清庙吉蠲，纯禧申锡。

77. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-77"></span>
睿宗，《大和之曲》：

78. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-78"></span>
维时祖功，肇开神基。昭哉圣考，其德增辉。上动天监，明命攸归。谋贻翼子，无疆之辞。

79. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-79"></span>
文舞退，武舞进，宫县《肃宁之曲》：先皇开基，比迹殷汤，功加天下，武德弥光。容舞象成，干戈戚扬。于昭报本，怀哉不忘。

80. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-80"></span>
亚终献，宫县《肃宁之曲》：于皇宗祊，朝献维时。芬芬酒醴，棣棣威仪。诚则有余，神之格思。神孙千亿，神其相之。

81. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-81"></span>
皇帝饮福，登歌夹钟宫《福宁之曲》：皇皇穆穆，丕承丕基。躬亲于禋，载肃载祗。对越在天，神歆其诚。于以饮酒，如川之增。

82. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-82"></span>
彻豆，登歌夹钟宫《丰宁之曲》：物维其时，既丰且旨。苾苾德馨，或将或肆。神之居歆，洽于百礼。于万斯年，穰穰介祉。

83. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-83"></span>
送神，宫县黄钟宫《来宁之曲》：济济多仪，皇皇雅奏。献终反爵，荐余彻豆。神监昭回，有秩斯祐。无疆之福，申锡厥后。

84. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-84"></span>
昭德皇后别庙，郊祀前荐享，登歌乐曲。

85. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-85"></span>
初献盥洗，夷则宫《肃宁之曲》：神无常享，时歆精诚。惟诚惟洁，感通神明。先事盥涤，注兹清冷。巾篚既奠，尊彝荐馨。

86. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-86"></span>
初献升、降殿，中吕宫《嘉宁之曲》：有来肃肃，登降以敬。粲粲袨服，锵锵佩声。金石节奏，既协且平。其仪不忒，乃终有庆。

87. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-87"></span>
司徒奉俎，奏夷则宫《丰宁之曲》：馨我黍稷，洁我牲牷。降升有节，荐是吉蠲。工祝致告，威仪肃然。神之吊矣，元吉其旋。

88. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-88"></span>
酌献，奏夷则宫《仪坤之曲》：伣天之妹，坤德利贞。圆丘有事，先荐以诚。我酒既旨，我肴既盈。神其居飨，福禄来成。

89. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-89"></span>
彻豆，奏中吕宫《丰宁之曲》：明昭祀事，旧典无违。乐既云阕，神其聿归。礼之克成，神保斯飨。于万斯年，迓续丕贶。

90. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-90"></span>
祫禘有司摄事。

91. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-91"></span>
初献盥洗，宫县无射宫《肃宁之曲》：祀事之大，齐栗为先。洁精以献，沃盥于前。既灌以升，乃荐豆笾。神其感格，歆于吉蠲。

92. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-92"></span>
升自西阶，登歌奏夹钟宫《嘉宁之曲》：余并同亲祀。

93. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-93"></span>
国有太宫，合食以礼。跻阶肃肃，降陛济济。锵然纯音，节乃容止。神之格思，永绥福履。

94. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-94"></span>
时享，摄事登歌乐章。

95. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-95"></span>
初献盥洗，无射宫《肃宁之曲》：酌彼行潦，维挹其请。洁齐以祀，祀事昭明。显允辟公，沃盥乃升。神之至止，歆于克诚。

96. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-96"></span>
初献升殿，夹钟宫《嘉宁之曲》：余同亲祀，惟不用宫县。

97. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-97"></span>
济济在庭，祗荐有序。雍容令仪，旋规折矩。爰徂于基，鸣佩接武。敬恭神明，来宁来处。

98. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-98"></span>
昭德皇后时享，登歌乐章。

99. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-99"></span>
初献盥洗，无射宫《肃宁之曲》：时祀有章，礼备乐举。爰洁其盥，亦丰其俎。俯仰升降，中规中矩。神其来格，百神是与。

100. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-100"></span>
初献升殿，夹钟宫《嘉宁之曲》：三献及司徒降，同。

101. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-101"></span>
假哉神宫，神宫有侐。惟时吉蠲，登降翼翼。歌钟锵煌，笙磬翕绎。于昭肃恭，灵釐来格。

102. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-102"></span>
司徒奉俎，无射宫《丰宁之曲》：宫庭枚枚，钟磬喤喤。既仪圭鬯，既奠惣芗。齐庄奉馈，笾豆大房。灵之右飨，流庆无疆。

103. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-103"></span>
酌献，无射宫《仪坤之曲》：于皇坤德，作合乾仪。涂山懿范，京室芳徽，容声如在，典祀惟时。神其克享，荐祉来宜。

104. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-104"></span>
亚终献，无射宫《仪坤之曲》：嘉羞实俎，高张在庭。申献合礼终献改申为三 ，坤德仪刑。神其是听，用鬯清明。清明既鬯，来享来宁。

105. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-105"></span>
彻豆，夹钟宫《丰宁之曲》：礼成于终，神心禗禗。惣萧发馨，乐阙献已。徒驭孔多，灵舆载轙。青玄悠悠，归且亿矣。

106. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-106"></span>
宣孝太子别庙，登歌乐章。

107. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-107"></span>
初献升殿，夹钟宫《承安之曲》：有腯斯牲，有馨斯齐。美哉洋洋，升降以礼。礼容既庄，乐亦谐止。神之格思，式歆明祀。

108. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-108"></span>
酌献，无射宫《和宁之曲》：于惟光灵，孝德昭宣。高丽有奕，来宁来燕。于荐惟祫，既时既蠲。从我烈祖，载享亿年。

109. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-109"></span>
亚终献，《和宁之曲》：

110. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-110"></span>
金石和奏，豆笾惟丰。祠宫奉事，齐敬精衷。笙吟伊浦，鹤驻缑峰。是保是飨，灵德无穷。

111. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-111"></span>
彻豆，夹钟宫《和安之曲》：寝成奕奕，今兹其时。明称肇祀，将礼之仪。侯安以怿，羞嘉且时。乐阕献已，神其飨思。

112. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-112"></span>
大定三年十月，追上睿宗册宝，应钟宫《显宁之曲》：天开休运。积仁而昌。命兹昭考，敢忘显扬。上仪肇举，涓日之良。来格来享，惠我无疆。

113. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-113"></span>
大定十九年，升祔熙宗册宝乐曲：恢大帝业，敉宁多方。懿德茂烈，金书发扬。肇举上仪，涓择吉日。鸿名赫赫，与天无极。

114. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-114"></span>
上册宝，宫县《静宁之曲》：日卜其吉，承祀孔肃。广号追崇，孝心克笃。于乎悠哉，来思晬穆。宝册既陈，委于宗祝。

115. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-115"></span>
皇帝降殿，宫县《鸿宁之曲》：继世隆昌，临朝静默。追谥鸿名，发辉潜德。玉质金章，煌煌简册。涓辰展仪，永传无极。

116. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-116"></span>
殿庭乐歌。

117. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-117"></span>
大定七年正月，上册宝，皇帝将升御座，宫县奏太蔟宫《泰宁之曲》：降座，同。

118. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-118"></span>
德隆帝位，承天而兴。侯邦来庭，民居安宁。归美以报，传之无极。鸿名徽称，寿时万亿。

119. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-119"></span>
册宝入门，奏《天保报上之曲》：四方既平，功归圣明。定功巍巍，丕享鸿名。股肱良哉，揄扬元首。储精优游，南山等寿。

120. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-120"></span>
奉册宝官将复班位，奏《归美扬功之曲》：圣德高明，万邦咸休。锱铢唐虞，糠骰商周。维时群臣，对扬稽首。天子明明，令闻不朽。

121. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-121"></span>
册宝初行，奏《和宁之曲》：册宝将升殿，皇太子自侍立位至降阶，曲并同。

122. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-122"></span>
四方攸同，昭哉成功。时和年丰，诸福来崇。英声昭腾，和气充塞。于乎皇王，维寿时亿。

123. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-123"></span>
皇太子升殿贺，奏《同心戴圣之曲》：穆清皇风，遐方来同。于昭于天，物和岁丰。丕受鸿名，对扬伟迹。纯厘穰穰，敷锡罔极。

124. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-124"></span>
上寿，皇帝将升御座，宫县《和宁之曲》。同前。

125. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-125"></span>
举酒，《万寿无疆之曲》：

126. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-126"></span>
四海太平，吾皇之功。群臣对扬，诞受鸿名。霞觞琼腴，君王乐岂。皇天垂休，万寿无极。

127. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-127"></span>
皇太子升阶、降阶，及与宴官升殿，并奏《和宁之曲》。同前。

128. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-128"></span>
进第一爵，登歌奏《王道昌明之曲》：对天鸿休，于以铺张。巍巍煌煌，超冠百王。皇图皇纲，时维明昌。祉福无疆，于民敷扬。

129. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-129"></span>
行群官酒，宫县《和宁之曲》。文舞入，设群官食，奏《功成治定之舞》，三成止：

130. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-130"></span>
圣德高明，如天强名。多方治平，功大有成。流于声音，形于蹈舞。颁觞群臣。

131. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-131"></span>
以昭礼遇。

132. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-132"></span>
进第二爵，登歌奏《天子万年之曲》：惟明后，驭寰瀛。跻升平，飞英声。功三王，德五帝。游岩廊，亿万岁。

133. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-133"></span>
行群官酒，宫县《和宁之曲》。武舞入，设群官食，奏《四海会同之舞》，三成止：

134. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-134"></span>
地平天成，时和岁丰。迓衡弗迷，率惟敉功。受天之祜，四方来荷。于万斯年，不遐有佐。

135. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-135"></span>
进第三爵，登歌《嘉禾之曲》：景命赫斯归吾皇，仁风洋洋被远荒。琛贽旅庭趋明光，气和薰蒸为嘉祥。殊本合穗真异常，庾如坻京岁且穰。猗欤鸿休超前王，播为声诗传无疆。行群官酒、设群官食、群官降阶，宫县并奏《和宁之曲》，皇帝将降御座，奏《泰宁之曲》，并用太簇宫。

136. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-136"></span>
大定十一年十一月，行册礼，皇帝升御座，宫县《泰宁之曲》：皇皇穆穆，衮服玉趾，如日之升，如山仰止。九宾在列，媚兹天子。愿言无疆，介以繁祉。

137. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-137"></span>
册宝入门，奏《天保报上之曲》：穆穆元圣，天迪子保。相维臣工，以奏丕号。扬于路朝，玉牒神宝。于万斯年，吾君寿考。

138. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-138"></span>
奉册宝官将复班位，奏《归美扬功之曲》：玉册玉宝，尊圣天子，丕扬鸿名，昭受帝祉。闳休对天，其隆孰比。臣下同心，翼戴归美。

139. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-139"></span>
皇太子升殿贺，奏《同心戴圣之曲》：大矣我后，徽册膺受。欢趋彤庭，拜手稽首。休明御辰，无疆万寿。灵贶沓来，天地长久。

140. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-140"></span>
举酒，奏《万寿无疆之曲》：圣德懋昭，民归天祐。煌煌金书，典册光受。备乐在庭，八音谐奏。群公奉觞，天子万寿。

141. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-141"></span>
进第一爵，登歌《王道昌明之曲》：明明我皇，道光化溥。百度惟新，礼修乐举。藻饰太平，烂然可睹。超跻三王，晖映千古。

142. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-142"></span>
设群官食，奏《和宁之曲》、《功成治定之舞》：穆穆我君，威折群丑。辉光日新，仁洽九有。容典葳蕤，超前绝后。端拱深严，宝册膺受。

143. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-143"></span>
第二爵，登歌奏《天子万年之曲》：典礼修，惟明后。扬鸿名，灿琼玖。罗华绅，为万寿。歌南山，坚且久。

144. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-144"></span>
行群官酒，奏《和宁之曲》、《四海会同之舞》：道隆政平，天开有德。万国和宁，来王来极。昭受鸿名，俯徇列辟。锡饮行觞，欢心各得。

145. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-145"></span>
第三爵，登歌奏《嘉禾之曲》：众瑞毕至昭升平，爰生嘉禾乃合穗。膴膴大田无南东，稼茂如云成丰岁。既刈既获百室盈，击壤歌沸野老声。陶唐之民兹其比，帝力何有若自遂。

146. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-146"></span>
大定十八年十二月，上受命宝，皇帝将升御座，宫县奏《泰宁之曲》。并大吕宫：

147. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-147"></span>
上帝有赫，怀此明德。畀之神宝，庸镇万国。临轩是膺，登降维则。群臣拜首，年卜万亿。

148. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-148"></span>
宝入门，奏《天保报上之曲》：受命大宝，昭答眷佑。珍符明贶，人为天授。文物具举，《韶》、《濩》迭奏。

149. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-149"></span>
群臣上之，天子万寿。

150. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-150"></span>
群臣合班，奏《归美扬功之曲》：德冒生民，明明元后。端冕临轩，神宝是受。群工来贺，咸拜稽首。无疆无期，享祚长久。

151. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-151"></span>
皇太子升殿、并自侍立位降阶，宫县《称觞介寿之曲》：上仪昭举，膺时瑞玉。群辟在列，跄跄肃肃。衮衣桓圭，归美稽首。升降惟时，天子万寿。

152. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-152"></span>
举酒，登歌奏《万寿无疆之曲》：上帝眷命，纯休兹至。诞膺洪宝，光临大器。称觞对扬，嵩岳万岁。其宁惟永，无疆卜世。

153. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-153"></span>
天德二年十月，册立中宫，皇帝将升御座，宫县奏《乾宁之曲》：降座，同。

154. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-154"></span>
人道大伦，王化所基。明圣稽古，阴教欲施。临轩发册，备举彝仪。《麟趾》《关睢》，宜播声诗。

155. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-155"></span>
册宝入门，奏《昌宁之曲》：出门，同。

156. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-156"></span>
羽卫充庭，淑旗徽章。礼仪具举，涓辰以良。相我内训，来仪椒房。亿万斯年，邦家之光。

157. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-157"></span>
将受册宝、以册宝入门，宫县奏《肃宁之曲》：命妇升、降，同。

158. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-158"></span>
涂山兴夏，《关睢》美周。坤仪之尊，母临九州。瑶册祎衣，光配凝旒。地久天长。福禄是遒。

159. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-159"></span>
后出阁，奏《顺宁之曲》：升、降座，同。

160. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-160"></span>
天立厥配，任姒比隆。母仪四海，化行六宫。日月并明，乾坤合德。于万斯年，作俪宸极。

161. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-161"></span>
受册，奏《坤宁之曲》：

162. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-162"></span>
风化之始，由于壶闱。礼文斯备，爰正坤仪。维顺以慈，俪圣同德。则百斯男，垂统无极。

163. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-163"></span>
天德四年二月，册皇太子，皇帝将升御座，宫县奏《乾宁之曲》：皆用夹钟宫。

164. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-164"></span>
大君有为，先图本固。涓辰之吉，礼成储副。文物备陈，声乐皆具。人心载宁，克昌福祚。

165. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-165"></span>
册使入门，《昌宁之曲》：

166. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-166"></span>
在天成象，焕乎前星。惟圣时宪，典礼以行。一人有庆，万邦以贞。社稷之福，浸昌浸明。

167. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-167"></span>
皇太子入门，奏《元宁之曲》：出门，同。

168. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-168"></span>
皇矣上帝，纯佐明圣。笃生元良，日跻德性，册命主器，万邦以正。龙楼问寝，亿年之庆。

169. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-169"></span>
大定八年正月，册皇太子，皇帝将升御座，宫县《洪宁之曲》：并用太簇宫。

170. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-170"></span>
会朝清明，临轩备礼。天威皇皇，臣工济济。于昭元良，膺兹典册。对扬闳休，卜年万亿。

171. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-171"></span>
皇太子入门，奏《肃宁之曲》：光昭前星，惟天垂象。稽古而行，主器以长。曲礼告成，迩遐属望。国本既隆，繁厘永享。

172. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-172"></span>
群臣合班，奏《嘉宁之曲》：于皇临轩，礼崇上嗣，维眷之祺，傃方正位。言观其仪，翔翔济济。美归吾君，太平万岁。

173. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-173"></span>
皇太子复受册位，奏《和宁之曲》：祖功艰难，经营缔构。基牢根深，枝繁叶茂。于昭贻谋，骈休集佑。元良斯贞，吾皇万寿。

174. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-174"></span>
大定二十七年三月，册皇太孙，皇帝将升御座，宫县《泰宁之曲》：并姑洗宫。

175. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-175"></span>
上天丛休，申锡祚胤。孙谋有诒，临轩体正。煌煌上仪，欣欣众听。隆我邦本，无疆惟庆。

176. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-176"></span>
皇太孙入门，奏《庆宁之曲》：出门，同。

177. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-177"></span>
宝源流光，流光惟远。孙谋有贻，庆序昭衍。于乐众望，于皇备典。动容周旋，承兹嘉羡。

178. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-178"></span>
群臣合班，奏《顺宁之曲》：冕旒当宁，徽章备举。彩仗充庭，金石列虡，济济多士，翼翼就序。海润山晖，倾听乐府。

179. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-179"></span>
皇太孙复受册位，奏《保宁之曲》：礼之攸闻，丕建世嫡。众论协从，天心不易。名崇震宫，辞著瑞册。社稷宗庙，无疆夷怿。

180. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-180"></span>
鼓吹导引曲

181. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-181"></span>
天眷三年九月，驾幸燕京，导引曲：无射宫。

182. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-182"></span>
五年一狩，仙仗到人间，问稼穑艰难。苍生洗眼秋光里，今日见天颜。金戈玉斧临香火，驰道六龙闲。歌谣到处皆相似，天子寿南山。

183. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-183"></span>
天德二年三月，祫享回銮，导引曲：礼成庙享，御卫拱飞龙，诸道起祥风。太平天子多受福，孝德与天通。凤箫龙管《韶》音奏，声在五云中。粲然文物昭治世，万亿祀无穷。

184. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-184"></span>
贞元元年三月，驾幸中都，导引曲：并姑洗宫。

185. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-185"></span>
銮舆顺动，嘉气满神京，辇路宿尘清。钩陈万旅随天仗，缥缈转霓旌。都人望幸倾尧日，鰲扑溢欢声。临观八极辰居正，寰宇庆升平。

186. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-186"></span>
《采茨曲》：

187. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-187"></span>
新都春色满，华盖定全燕。时运千龄协，星辰五纬连。六龙承晓日，丹凤倚中天。王气盘山海，皇居亿万年。

188. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-188"></span>
贞元三年十一月，祫享回銮，《采茨曲》：并用。

189. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-189"></span>
庆成回大驾，仙仗紫云深。龙衮辉千骑，嵩呼间八音。太平兴缛礼，万国得欢心。孝格迎遐福，穰穰永降临。

190. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-190"></span>
正隆六年六月，驾幸南京，导引曲：并林钟宫。

191. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-191"></span>
神宫壮丽，宫殿压蓬莱，向晓九门开。圣明天子初巡幸，遥驾六龙来。五云影里排仙仗，清跸绝纤埃。都人齐唱升平曲，更进万年杯。

192. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-192"></span>
《采茨曲》：

193. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-193"></span>
双阙层云表，澄景开清晓。六龙天上来，驰道平如扫。虞巡五载合，夏谚一游同。都人欣豫意，写入颂声中。

194. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-194"></span>
大定三年十月，祫享回銮，《采茨》、导引曲：皆应钟宫。自后亲祀，二曲并用。

195. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-195"></span>
太宫崇烈考，大礼庆初成。彩仗回云步，天阶严跸声。舜宫合至孝，周《颂》咏维清。介福应穰简，欢交万国情。

196. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-196"></span>
导引曲：

197. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-197"></span>
礼行清庙，华黍荐年丰，圣孝与天通。六龙回驭千官卫，玉振珮环风。黄麾金辂严天仗，非雾郁葱葱。工歌叠奏升平曲，福禄自来崇。

198. <span id="志第二十一_乐下-宗庙乐歌_殿庭乐歌_鼓吹导引曲_采茨曲禘祫亲飨，皇帝入门。宫县无射宫《昌宁之曲》：出、入步武同。-198"></span>
大定二十七年三月，皇太孙受册，谢庙，导引曲：璇源浚发，衍庆自灵长，圣运日隆昌。震闱显册遵彝典，基绪焕重光。练时庙见严昭报，礼乐粲成章。精诚潜格神明助，福禄永无疆。
