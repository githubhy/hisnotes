---
weight: 75
title: 州郡四
---

# 州郡四

## 益州 宁州 广州 交州 越州

1. <span id="州郡四-益州_宁州_广州_交州_越州-1"></span>
益州刺史，汉武帝分梁州立，所治别见梁州，领郡二十九，县一百二十八，户五万三千一百四十一，口二十四万八千二百九十三。去京都水九千九百七十。

2. <span id="州郡四-益州_宁州_广州_交州_越州-2"></span>
蜀郡太守，秦立。晋武帝太康中，改曰成都国，后复旧。领县五，户一万一千九百二，口六万八百七十六。

3. <span id="州郡四-益州_宁州_广州_交州_越州-3"></span>
成都令，汉旧县。

4. <span id="州郡四-益州_宁州_广州_交州_越州-4"></span>
郫令，汉旧县。

5. <span id="州郡四-益州_宁州_广州_交州_越州-5"></span>
繁县令，汉旧县。

6. <span id="州郡四-益州_宁州_广州_交州_越州-6"></span>
鞞县令，二汉、《晋太康地志》并曰牛鞞，属犍为，何志晋穆帝度此。

7. <span id="州郡四-益州_宁州_广州_交州_越州-7"></span>
永昌令，孝建二年，以侨户立。

8. <span id="州郡四-益州_宁州_广州_交州_越州-8"></span>
广汉太守，汉高帝六年立。《晋太康地志》属梁州。领县六，户四千五百八十六，口二万七千一百四十九。去州陆六百；去京都水九千九百。

9. <span id="州郡四-益州_宁州_广州_交州_越州-9"></span>
雒县令，汉旧县。

10. <span id="州郡四-益州_宁州_广州_交州_越州-10"></span>
什邡令，汉旧县。

11. <span id="州郡四-益州_宁州_广州_交州_越州-11"></span>
郪县令，汉旧县。

12. <span id="州郡四-益州_宁州_广州_交州_越州-12"></span>
新都令，汉旧县，晋武帝为王国，太康六年省为县。属广汉。

13. <span id="州郡四-益州_宁州_广州_交州_越州-13"></span>
阳泉令，蜀分绵竹立。

14. <span id="州郡四-益州_宁州_广州_交州_越州-14"></span>
伍城令，晋武帝咸宁四年立，太康六年省，七年又立。何志刘氏立。

15. <span id="州郡四-益州_宁州_广州_交州_越州-15"></span>
巴西太守，谯周《巴记》，建安六年，刘璋分巴郡垫江以上为巴西郡。徐志本南阳冠军流民，寓入蜀汉，晋武帝立，非也。本属梁州，文帝元嘉十六年度。

16. <span id="州郡四-益州_宁州_广州_交州_越州-16"></span>
何志梁、益二州无此郡。领县九，户四千九百五十四，口三万三千三百四十六。

17. <span id="州郡四-益州_宁州_广州_交州_越州-17"></span>
阆中令，汉旧县，属巴郡。

18. <span id="州郡四-益州_宁州_广州_交州_越州-18"></span>
西充国令，《汉书地理志》，巴郡有充国县。《续汉郡国志》，和帝永元二年，分阆中立充国县。二志不同。《晋太康地志》有西南二充国，属巴西。

19. <span id="州郡四-益州_宁州_广州_交州_越州-19"></span>
南充国令，谯周《巴记》，初平六年，分充国为南充国。

20. <span id="州郡四-益州_宁州_广州_交州_越州-20"></span>
安汉令，旧县，属巴郡。

21. <span id="州郡四-益州_宁州_广州_交州_越州-21"></span>
汉昌令，和帝永元中立。

22. <span id="州郡四-益州_宁州_广州_交州_越州-22"></span>
晋兴令，徐志不注置立。

23. <span id="州郡四-益州_宁州_广州_交州_越州-23"></span>
平州令，晋武帝太康元年，以野民归化立。

24. <span id="州郡四-益州_宁州_广州_交州_越州-24"></span>
怀归令，徐志不注置立。

25. <span id="州郡四-益州_宁州_广州_交州_越州-25"></span>
益昌令，徐志不注置立。

26. <span id="州郡四-益州_宁州_广州_交州_越州-26"></span>
梓潼太守，《晋太康地志》刘氏分广汉立。本属梁州，文帝元嘉十六年，度益州。《永初郡国》又有汉德、新兴，徐同。徐云，新兴，义熙九年立；汉德，旧县。案二汉并无汉德县，《晋太康地志》、王隐并有，疑是刘氏所立。何益、梁二州无此郡。领县四，户三千三十四，口二万一千九百七十六。

27. <span id="州郡四-益州_宁州_广州_交州_越州-27"></span>
涪令，汉旧县，属广汉。

28. <span id="州郡四-益州_宁州_广州_交州_越州-28"></span>
梓潼令，汉旧县，属广汉。

29. <span id="州郡四-益州_宁州_广州_交州_越州-29"></span>
西浦令，徐志义熙九年立。

30. <span id="州郡四-益州_宁州_广州_交州_越州-30"></span>
万安令，徐志旧县。二汉、晋并无。

31. <span id="州郡四-益州_宁州_广州_交州_越州-31"></span>
巴郡太守，秦立。领县四，户三千七百三十四，口一万三千一百八十三。去州内水一千八百，陆五百，外水二千二百；去京都水六千。

32. <span id="州郡四-益州_宁州_广州_交州_越州-32"></span>
江州令，汉旧县。

33. <span id="州郡四-益州_宁州_广州_交州_越州-33"></span>
临江令，汉旧县。

34. <span id="州郡四-益州_宁州_广州_交州_越州-34"></span>
垫江令，汉旧县，献帝建安六年度巴西，刘禅建兴十五年复旧。

35. <span id="州郡四-益州_宁州_广州_交州_越州-35"></span>
枳令，汉旧县。

36. <span id="州郡四-益州_宁州_广州_交州_越州-36"></span>
遂宁太守，《永初郡国》有，何无，徐云旧立。领县四，户三千三百二十。

37. <span id="州郡四-益州_宁州_广州_交州_越州-37"></span>
巴兴令，徐志不注置立，疑是李氏所立。

38. <span id="州郡四-益州_宁州_广州_交州_越州-38"></span>
德阳令，前汉无，后汉、《晋太康地志》属广汉。

39. <span id="州郡四-益州_宁州_广州_交州_越州-39"></span>
广汉令，汉旧县，属广汉。宁蜀郡复有此县，未知孰是。

40. <span id="州郡四-益州_宁州_广州_交州_越州-40"></span>
晋兴令，徐志不注置立。

41. <span id="州郡四-益州_宁州_广州_交州_越州-41"></span>
江阳太守，刘璋分犍为立。中失本土，寄治武阳。领县四，户一千五百二十五，口八千二十七。

42. <span id="州郡四-益州_宁州_广州_交州_越州-42"></span>
江阳令，汉旧县，属犍为。

43. <span id="州郡四-益州_宁州_广州_交州_越州-43"></span>
绵水令。（别见）

44. <span id="州郡四-益州_宁州_广州_交州_越州-44"></span>
汉安令。（别见）

45. <span id="州郡四-益州_宁州_广州_交州_越州-45"></span>
常安令，晋孝武立。

46. <span id="州郡四-益州_宁州_广州_交州_越州-46"></span>
怀宁太守，秦、雍流民，晋安帝立。本属南秦，文帝元嘉十六年度益州。领县三，户一千三百一十五，口五千九百五十。寄治成都。

47. <span id="州郡四-益州_宁州_广州_交州_越州-47"></span>
始平令。（别见）

48. <span id="州郡四-益州_宁州_广州_交州_越州-48"></span>
西平令，《永初郡国》直云西。何志故属天水，名西县。

49. <span id="州郡四-益州_宁州_广州_交州_越州-49"></span>
万年令，汉旧名，属冯翊。

50. <span id="州郡四-益州_宁州_广州_交州_越州-50"></span>
宁蜀太守，《永初郡国》有而何无，徐云旧立。《永初郡国》及徐并有西垫江县，今无。领县四，户一千六百四十三。

51. <span id="州郡四-益州_宁州_广州_交州_越州-51"></span>
广汉令（别见），遂宁郡复有此县。

52. <span id="州郡四-益州_宁州_广州_交州_越州-52"></span>
广都令，汉旧县，属蜀郡。

53. <span id="州郡四-益州_宁州_广州_交州_越州-53"></span>
升迁令，《晋太康地志》属汶山。

54. <span id="州郡四-益州_宁州_广州_交州_越州-54"></span>
西乡令，本名南乡，属汉中，晋武太康三年更名。

55. <span id="州郡四-益州_宁州_广州_交州_越州-55"></span>
越巂太守，汉武帝元鼎六年立，故邛都国。何志无。领县八，户一千三百四十九。

56. <span id="州郡四-益州_宁州_广州_交州_越州-56"></span>
邛都令，汉旧县。

57. <span id="州郡四-益州_宁州_广州_交州_越州-57"></span>
新兴令，《永初郡国》有。

58. <span id="州郡四-益州_宁州_广州_交州_越州-58"></span>
台登长，汉旧县。

59. <span id="州郡四-益州_宁州_广州_交州_越州-59"></span>
晋兴长，《永初郡国》有。

60. <span id="州郡四-益州_宁州_广州_交州_越州-60"></span>
会无长，汉旧县。

61. <span id="州郡四-益州_宁州_广州_交州_越州-61"></span>
卑水长，汉旧县。

62. <span id="州郡四-益州_宁州_广州_交州_越州-62"></span>
定莋长，汉旧县。

63. <span id="州郡四-益州_宁州_广州_交州_越州-63"></span>
苏利长，汉县曰苏示，囗曰苏利。

64. <span id="州郡四-益州_宁州_广州_交州_越州-64"></span>
汶山太守，《晋太康地志》汉武帝立，孝宣地节三年合蜀郡，刘氏又立。领县二，户一千一百七，口六千一百五。去州陆一百；去京都水一万。

65. <span id="州郡四-益州_宁州_广州_交州_越州-65"></span>
都安侯相，蜀立。

66. <span id="州郡四-益州_宁州_广州_交州_越州-66"></span>
晏官令，何志魏平蜀立。《晋太康地志》无。

67. <span id="州郡四-益州_宁州_广州_交州_越州-67"></span>
南阴平太守（阴平郡别见），永嘉流寓来属，寄治苌阳。领县二。户一千二百四十，口七千五百九十七。

68. <span id="州郡四-益州_宁州_广州_交州_越州-68"></span>
阴平令。（别见）

69. <span id="州郡四-益州_宁州_广州_交州_越州-69"></span>
绵竹令，汉旧县，属广汉。

70. <span id="州郡四-益州_宁州_广州_交州_越州-70"></span>
犍为太守，汉武帝建元六年，开夜郎国立。领县五，户一千三百九十，口四千五十七。去州陆九十；去京都水一万。

71. <span id="州郡四-益州_宁州_广州_交州_越州-71"></span>
武阳令，汉旧县。

72. <span id="州郡四-益州_宁州_广州_交州_越州-72"></span>
南安令，汉旧县。

73. <span id="州郡四-益州_宁州_广州_交州_越州-73"></span>
资中令，汉旧县。

74. <span id="州郡四-益州_宁州_广州_交州_越州-74"></span>
僰道令，汉旧县。

75. <span id="州郡四-益州_宁州_广州_交州_越州-75"></span>
治官令，晋安帝义熙十年立。

76. <span id="州郡四-益州_宁州_广州_交州_越州-76"></span>
始康太守，关陇流民，晋安帝立。领县四，户一千六十三，口四千二百二十六。寄治成都。

77. <span id="州郡四-益州_宁州_广州_交州_越州-77"></span>
始康令，晋安帝立。

78. <span id="州郡四-益州_宁州_广州_交州_越州-78"></span>
新城子相，晋安帝立。

79. <span id="州郡四-益州_宁州_广州_交州_越州-79"></span>
谈令，晋安帝立。

80. <span id="州郡四-益州_宁州_广州_交州_越州-80"></span>
晋丰令，晋安帝立。

81. <span id="州郡四-益州_宁州_广州_交州_越州-81"></span>
晋熙太守，秦州流民，晋安帝立。领县二，户七百八十五，口三千九百二十五。

82. <span id="州郡四-益州_宁州_广州_交州_越州-82"></span>
晋熙令，晋安帝立。

83. <span id="州郡四-益州_宁州_广州_交州_越州-83"></span>
苌阳令，晋安帝立。

84. <span id="州郡四-益州_宁州_广州_交州_越州-84"></span>
晋原太守，李雄分蜀郡为汉原，晋穆帝更名。领县五，户一千二百七十二，口四千九百六十。去州陆一百二十；去京都水一万。

85. <span id="州郡四-益州_宁州_广州_交州_越州-85"></span>
江原男相，汉旧县，属蜀郡。

86. <span id="州郡四-益州_宁州_广州_交州_越州-86"></span>
临邛令，汉旧县，属蜀郡。

87. <span id="州郡四-益州_宁州_广州_交州_越州-87"></span>
晋乐令，何志故属沈黎。《晋太康地志》无沈黎郡及晋乐县。

88. <span id="州郡四-益州_宁州_广州_交州_越州-88"></span>
徙阳令，前汉徙县属蜀郡，后汉属蜀郡属国都尉。《晋太康地志》有徙阳县，属汉嘉。

89. <span id="州郡四-益州_宁州_广州_交州_越州-89"></span>
汉嘉令，前汉青衣县属蜀郡，顺帝阳嘉二年更名。刘氏立为汉嘉郡，晋江右犹为郡，江左省为县。

90. <span id="州郡四-益州_宁州_广州_交州_越州-90"></span>
宋宁太守，文帝元嘉十年，免吴营侨立。领县三，户一千三十六，口八千三百四十二。寄治成都。

91. <span id="州郡四-益州_宁州_广州_交州_越州-91"></span>
欣平令，与郡俱立。

92. <span id="州郡四-益州_宁州_广州_交州_越州-92"></span>
宜昌令，与郡俱立。

93. <span id="州郡四-益州_宁州_广州_交州_越州-93"></span>
永安令，与郡俱立。

94. <span id="州郡四-益州_宁州_广州_交州_越州-94"></span>
安固太守，张氏于凉州立。晋哀帝时，民流入蜀，侨立此郡，本属南秦，文帝元嘉十六年度益州。领县六，户一千一百二十，口六千五百五十七。去州一百三十。去京都水一万。

95. <span id="州郡四-益州_宁州_广州_交州_越州-95"></span>
略阳令。（别见）

96. <span id="州郡四-益州_宁州_广州_交州_越州-96"></span>
桓陵令，张氏立。

97. <span id="州郡四-益州_宁州_广州_交州_越州-97"></span>
临渭令，《晋太康地志》属略阳。

98. <span id="州郡四-益州_宁州_广州_交州_越州-98"></span>
清水令。（别见）。

99. <span id="州郡四-益州_宁州_广州_交州_越州-99"></span>
下邽令，何志汉旧县。案二汉、晋并无此县。

100. <span id="州郡四-益州_宁州_广州_交州_越州-100"></span>
兴固令，何志新立。

101. <span id="州郡四-益州_宁州_广州_交州_越州-101"></span>
南汉中太守，晋地记，孝武太元十五年，梁州刺史周琼表立。徐志，北汉中民流寓，孝武大明三年立。《起居注》，本属梁州，元嘉十六年度。《永初郡国》属梁州，领县与此同。以《永初郡国》及《起居》检，则是太元所立，而何志无此郡，当是永初以后省，大明三年复立也。领县五，户一千八十四，口五千二百四十六。

102. <span id="州郡四-益州_宁州_广州_交州_越州-102"></span>
南长乐令，徐志与郡俱立。

103. <span id="州郡四-益州_宁州_广州_交州_越州-103"></span>
南郑令，徐志与郡俱立。

104. <span id="州郡四-益州_宁州_广州_交州_越州-104"></span>
南苞中令，徐志与郡俱立。

105. <span id="州郡四-益州_宁州_广州_交州_越州-105"></span>
南沔阳令，徐志与郡俱立。

106. <span id="州郡四-益州_宁州_广州_交州_越州-106"></span>
南城固令，徐志与郡俱立。

107. <span id="州郡四-益州_宁州_广州_交州_越州-107"></span>
北阴平太守，徐志本属秦州，文帝元嘉二十六年度。《永初郡国》、何志，秦、梁、益并无。领县四，户一千五十三，口六千七百六十四。

108. <span id="州郡四-益州_宁州_广州_交州_越州-108"></span>
阴平令。（已见）

109. <span id="州郡四-益州_宁州_广州_交州_越州-109"></span>
南阳令，徐志本南阳白民流寓立。

110. <span id="州郡四-益州_宁州_广州_交州_越州-110"></span>
桓陵令，徐志本安固郡民流寓立。

111. <span id="州郡四-益州_宁州_广州_交州_越州-111"></span>
顺阳令，徐志本南阳民流寓立。

112. <span id="州郡四-益州_宁州_广州_交州_越州-112"></span>
武都太守（别见），《永初郡国》、何志益州并无此郡。徐志本属秦州，流寓立。领县五。户九百八十二，口四千四百一。

113. <span id="州郡四-益州_宁州_广州_交州_越州-113"></span>
武都令，汉旧名。

114. <span id="州郡四-益州_宁州_广州_交州_越州-114"></span>
下辩令。（别见）

115. <span id="州郡四-益州_宁州_广州_交州_越州-115"></span>
汉阳令，汉旧名。

116. <span id="州郡四-益州_宁州_广州_交州_越州-116"></span>
略阳令，汉属略阳郡，流寓配。

117. <span id="州郡四-益州_宁州_广州_交州_越州-117"></span>
安定令，旧安定郡，流寓配。

118. <span id="州郡四-益州_宁州_广州_交州_越州-118"></span>
新城太守，何志新分广汉立。领县二，户七百五十三，口五千九百七十一。

119. <span id="州郡四-益州_宁州_广州_交州_越州-119"></span>
去州（阙）去京都九千五百三十。

120. <span id="州郡四-益州_宁州_广州_交州_越州-120"></span>
北五城令，何志新分五城立。

121. <span id="州郡四-益州_宁州_广州_交州_越州-121"></span>
怀归令，何志新立。

122. <span id="州郡四-益州_宁州_广州_交州_越州-122"></span>
南新巴太守（新巴郡别见），《起居注》新巴民流寓，文帝元嘉十二年，于剑南立。何志新立，新巴民先属梁州，既立害配。领县六，户一千七十，口二千六百八十三。

123. <span id="州郡四-益州_宁州_广州_交州_越州-123"></span>
新巴令，何志晋安帝立。

124. <span id="州郡四-益州_宁州_广州_交州_越州-124"></span>
晋城令，何志晋安帝立。

125. <span id="州郡四-益州_宁州_广州_交州_越州-125"></span>
晋安令，何志晋安帝立。

126. <span id="州郡四-益州_宁州_广州_交州_越州-126"></span>
汉昌令，何志晋安帝立。

127. <span id="州郡四-益州_宁州_广州_交州_越州-127"></span>
桓陵令，何志晋哀帝立。按《起居注》，南新巴，元嘉十二年立。何云新立，则非先有此郡，而云此诸县晋哀帝、安帝立，不详。

128. <span id="州郡四-益州_宁州_广州_交州_越州-128"></span>
绥归令，何无此。徐有，不注置立。

129. <span id="州郡四-益州_宁州_广州_交州_越州-129"></span>
南晋寿太守，梁州元有晋寿，文帝元嘉十二年，于剑南以侨流立。领县五，户一千五十七，口一千九百四十三。去州一百二十；去京都水一万。

130. <span id="州郡四-益州_宁州_广州_交州_越州-130"></span>
晋寿令。（别见）

131. <span id="州郡四-益州_宁州_广州_交州_越州-131"></span>
兴安令。（别见）

132. <span id="州郡四-益州_宁州_广州_交州_越州-132"></span>
兴乐令，二汉、魏无。《晋太康地记》云：“元年更名。本曰白马，属汶山。”

133. <span id="州郡四-益州_宁州_广州_交州_越州-133"></span>
何志，汉旧县。检二汉益部，无白马县。

134. <span id="州郡四-益州_宁州_广州_交州_越州-134"></span>
邵欢令。（别见）

135. <span id="州郡四-益州_宁州_广州_交州_越州-135"></span>
白马令。（别见）

136. <span id="州郡四-益州_宁州_广州_交州_越州-136"></span>
宋兴太守，文帝元嘉十年，免建平营立。领南陵、建昌二县。何志无复南陵，有南汉、建忠。徐无建忠，有永川，何云建忠新立。领县三，户四百九十六，口一千九百四十三。寄治成都。

137. <span id="州郡四-益州_宁州_广州_交州_越州-137"></span>
南汉令，何志晋穆帝立。故属汉中，流寓来配。

138. <span id="州郡四-益州_宁州_广州_交州_越州-138"></span>
建昌令，何志新立。

139. <span id="州郡四-益州_宁州_广州_交州_越州-139"></span>
永川令，徐志新立。

140. <span id="州郡四-益州_宁州_广州_交州_越州-140"></span>
南宕渠太守，徐志本南中民，蜀立。《起居注》，本属梁州，元嘉十六年度。

141. <span id="州郡四-益州_宁州_广州_交州_越州-141"></span>
《永初郡国》梁州有宕渠郡，领县三，与此同。而无“南”字，何同。若此郡元嘉十六年度益，则何志应在益部，不详。领县三，户五百四，口三千一百二十七。

142. <span id="州郡四-益州_宁州_广州_交州_越州-142"></span>
宕渠令，二汉、《晋太康地志》属巴郡。

143. <span id="州郡四-益州_宁州_广州_交州_越州-143"></span>
汉兴令，二汉、魏无，晋地志有，属兴古郡。

144. <span id="州郡四-益州_宁州_广州_交州_越州-144"></span>
宣汉令，前汉无，后汉属巴郡，《晋太康地志》无。

145. <span id="州郡四-益州_宁州_广州_交州_越州-145"></span>
天水太守（别见），《永初郡国》、何志益州无此郡。徐志与今同。领县三，户四百六十一。

146. <span id="州郡四-益州_宁州_广州_交州_越州-146"></span>
宋兴令，徐志不注置立。

147. <span id="州郡四-益州_宁州_广州_交州_越州-147"></span>
上邽令。（别见）

148. <span id="州郡四-益州_宁州_广州_交州_越州-148"></span>
西县长。（别见）

149. <span id="州郡四-益州_宁州_广州_交州_越州-149"></span>
东江阳太守，何志晋安帝初，流寓入蜀，今新复旧土为郡。领县二，户一百四十二，口七百四十。去州一千五百八十；去京都水八千九十。

150. <span id="州郡四-益州_宁州_广州_交州_越州-150"></span>
汉安令，前汉无，后汉属犍为，《晋太康地志》属江阳。

151. <span id="州郡四-益州_宁州_广州_交州_越州-151"></span>
绵水令，何志晋孝武立。

152. <span id="州郡四-益州_宁州_广州_交州_越州-152"></span>
沈黎太守，《蜀记》云：“汉武元鼎十一年，分蜀西部邛莋为沈黎郡，十四年罢。”案元鼎至六年，云十一年，非也。又二汉、晋并无此郡，《永初郡国》有，何无，徐云旧郡。领县四，户六十五。

153. <span id="州郡四-益州_宁州_广州_交州_越州-153"></span>
城阳令，徐不注置立。

154. <span id="州郡四-益州_宁州_广州_交州_越州-154"></span>
兰令，汉旧县，属越巂，作“阑”，《晋太康地志》无。

155. <span id="州郡四-益州_宁州_广州_交州_越州-155"></span>
旄牛令，前汉属蜀郡，后汉属蜀郡属国都尉，《晋太康地志》属汉嘉。

156. <span id="州郡四-益州_宁州_广州_交州_越州-156"></span>
宁州刺史，晋武帝太始七年分益州南中之建宁、兴古、云南、永昌四郡立。

157. <span id="州郡四-益州_宁州_广州_交州_越州-157"></span>
太康三年省，立南夷校尉。惠帝太安二年复立，增牂牁、越巂、朱提三郡。成帝咸康四年，分牂牁、夜郎、朱提、越巂四郡为安州，寻罢并宁州。越巂复还益州。

158. <span id="州郡四-益州_宁州_广州_交州_越州-158"></span>
今领郡十五，县八十一，户一万二百五十三。去京都一万三千三百。

159. <span id="州郡四-益州_宁州_广州_交州_越州-159"></span>
建宁太守，汉益州郡滇王国，刘氏更名。领县十三，户二千五百六十二。

160. <span id="州郡四-益州_宁州_广州_交州_越州-160"></span>
味县令，汉旧县。

161. <span id="州郡四-益州_宁州_广州_交州_越州-161"></span>
同乐令，晋武帝立。

162. <span id="州郡四-益州_宁州_广州_交州_越州-162"></span>
谈槁令，汉旧县，属牂牁。晋武帝立。

163. <span id="州郡四-益州_宁州_广州_交州_越州-163"></span>
牧麻令，汉旧县，作牧靡。

164. <span id="州郡四-益州_宁州_广州_交州_越州-164"></span>
漏江令，汉旧县，属牂牁。晋武帝立。

165. <span id="州郡四-益州_宁州_广州_交州_越州-165"></span>
同濑长，汉旧县。“同”作“铜”。

166. <span id="州郡四-益州_宁州_广州_交州_越州-166"></span>
昆泽长，汉旧县。

167. <span id="州郡四-益州_宁州_广州_交州_越州-167"></span>
新定长，《晋太康地志》有。

168. <span id="州郡四-益州_宁州_广州_交州_越州-168"></span>
存<马邑>囗，《晋太康地志》有。

169. <span id="州郡四-益州_宁州_广州_交州_越州-169"></span>
同并长，汉旧县，前汉作同并，属牂牁。晋武帝咸宁五年省，哀帝复立。

170. <span id="州郡四-益州_宁州_广州_交州_越州-170"></span>
万安长，江左立。

171. <span id="州郡四-益州_宁州_广州_交州_越州-171"></span>
毋单长，汉旧县，属牂牁，《晋太康地志》属建宁。

172. <span id="州郡四-益州_宁州_广州_交州_越州-172"></span>
新兴长，江左立。

173. <span id="州郡四-益州_宁州_广州_交州_越州-173"></span>
晋宁太守，晋惠帝太安二年，分建宁西七县为益州郡，晋怀帝更名。领县七，户六百三十七。去州七百三十；去京都水一万三千七百。

174. <span id="州郡四-益州_宁州_广州_交州_越州-174"></span>
建伶令，旧汉县，属益州郡，《晋太康地志》属建宁。

175. <span id="州郡四-益州_宁州_广州_交州_越州-175"></span>
连然令，汉旧县，属益州郡，《晋太康地志》属建宁。

176. <span id="州郡四-益州_宁州_广州_交州_越州-176"></span>
滇池令，汉旧县，属益州郡，《晋太康地志》属建宁。

177. <span id="州郡四-益州_宁州_广州_交州_越州-177"></span>
谷昌长，汉旧县，属益州郡，《晋太康地志》属建宁。

178. <span id="州郡四-益州_宁州_广州_交州_越州-178"></span>
秦臧长，汉旧县，属益州郡，《晋太康地志》属建宁。（阙）〔俞元长，汉旧县，属益州，《晋太康地志》〕双柏长，汉旧县，属益州郡，《晋太康地志》属建宁。

179. <span id="州郡四-益州_宁州_广州_交州_越州-179"></span>
牂牁太守，汉武帝元鼎六年立。领县六，户一千九百七十。去州一千五百；去京都水一万二千。

180. <span id="州郡四-益州_宁州_广州_交州_越州-180"></span>
万寿令，晋武帝立。

181. <span id="州郡四-益州_宁州_广州_交州_越州-181"></span>
且兰令，汉旧县云故且兰，《晋太康地志》无。

182. <span id="州郡四-益州_宁州_广州_交州_越州-182"></span>
故毋敛令，汉旧县。

183. <span id="州郡四-益州_宁州_广州_交州_越州-183"></span>
晋乐令，江左立。

184. <span id="州郡四-益州_宁州_广州_交州_越州-184"></span>
丹南长，江左立。

185. <span id="州郡四-益州_宁州_广州_交州_越州-185"></span>
新宁长，何、徐不注置立。

186. <span id="州郡四-益州_宁州_广州_交州_越州-186"></span>
平蛮太守，晋怀帝永嘉五年，宁州刺史王逊分牂牁、朱提、建宁立平夷郡，后避桓温讳改。领县二，户二百四十五。去京都水一万三千。

187. <span id="州郡四-益州_宁州_广州_交州_越州-187"></span>
平蛮令，汉旧县，属牂牁，故名平夷。

188. <span id="州郡四-益州_宁州_广州_交州_越州-188"></span>
鄨令，汉旧县，属牂牁。

189. <span id="州郡四-益州_宁州_广州_交州_越州-189"></span>
夜郎太守，晋怀帝永嘉五年，宁州刺史王逊分牂牁、朱提、建宁立。领县四，户二百八十八。去州一千；去京都水一万四千。

190. <span id="州郡四-益州_宁州_广州_交州_越州-190"></span>
夜郎令，汉旧县，属牂牁。

191. <span id="州郡四-益州_宁州_广州_交州_越州-191"></span>
广谈长，《晋太康地志》属牂牁。

192. <span id="州郡四-益州_宁州_广州_交州_越州-192"></span>
谈乐长，江左立。

193. <span id="州郡四-益州_宁州_广州_交州_越州-193"></span>
谈柏令，汉旧县，属牂牁。

194. <span id="州郡四-益州_宁州_广州_交州_越州-194"></span>
朱提太守，刘氏分犍为立。领县五，户一千一十。去州七百二十；去京都水一万四千六百。

195. <span id="州郡四-益州_宁州_广州_交州_越州-195"></span>
朱提令，前汉属犍为，后汉属犍为属国都尉。

196. <span id="州郡四-益州_宁州_广州_交州_越州-196"></span>
堂狼令，前汉属犍为，“狼”作“琅”。后汉、《晋太康地志》属朱提。

197. <span id="州郡四-益州_宁州_广州_交州_越州-197"></span>
临利长，江左立。

198. <span id="州郡四-益州_宁州_广州_交州_越州-198"></span>
汉阳长，前汉属犍为，后汉无，《晋太康地志》属朱提。

199. <span id="州郡四-益州_宁州_广州_交州_越州-199"></span>
南秦长，本名南昌，晋武帝太康元年更名。

200. <span id="州郡四-益州_宁州_广州_交州_越州-200"></span>
南广太守，晋怀帝分朱提立。领县四，户四百四十。去州水二千三百；去京都水一万四百。

201. <span id="州郡四-益州_宁州_广州_交州_越州-201"></span>
南广令，汉旧县，属犍为，《晋太康地志》属朱提。

202. <span id="州郡四-益州_宁州_广州_交州_越州-202"></span>
新兴令，何志不注置立。

203. <span id="州郡四-益州_宁州_广州_交州_越州-203"></span>
晋昌令，江左立。

204. <span id="州郡四-益州_宁州_广州_交州_越州-204"></span>
常迁长，江左立。

205. <span id="州郡四-益州_宁州_广州_交州_越州-205"></span>
建都太守，晋成帝分建宁立。领县六，户一百七。去州二千；去京都水一万五十。

206. <span id="州郡四-益州_宁州_广州_交州_越州-206"></span>
新安令，晋成帝立。

207. <span id="州郡四-益州_宁州_广州_交州_越州-207"></span>
经云令，晋成帝立。

208. <span id="州郡四-益州_宁州_广州_交州_越州-208"></span>
永丰令，晋成帝立。

209. <span id="州郡四-益州_宁州_广州_交州_越州-209"></span>
临江令，晋成帝立。

210. <span id="州郡四-益州_宁州_广州_交州_越州-210"></span>
麻应长，晋成帝立。

211. <span id="州郡四-益州_宁州_广州_交州_越州-211"></span>
遂安长，晋成帝立。

212. <span id="州郡四-益州_宁州_广州_交州_越州-212"></span>
西平太守，晋怀帝永嘉五年，宁州刺史王逊分兴古之东立。何志晋成帝立，非也。《永初郡国》、何志并有西宁县，何云晋成帝立，今无。领县五，户一百七十六。去州二千三百；去京都水一万五千三百。

213. <span id="州郡四-益州_宁州_广州_交州_越州-213"></span>
西平令，何志晋成帝立。

214. <span id="州郡四-益州_宁州_广州_交州_越州-214"></span>
温江令，何志晋成帝立。

215. <span id="州郡四-益州_宁州_广州_交州_越州-215"></span>
都阳令，何志晋成帝立。案《晋起居注》，太康二年置兴古之都唐县，疑是。

216. <span id="州郡四-益州_宁州_广州_交州_越州-216"></span>
晋绥长，何志晋成帝立。

217. <span id="州郡四-益州_宁州_广州_交州_越州-217"></span>
义成长，何志晋成帝立。案此五县应与郡俱立。

218. <span id="州郡四-益州_宁州_广州_交州_越州-218"></span>
西河阳太守，晋成帝分河阳立。领县三，户三百六十九。去州二千五百；去京都水一万五千五百。

219. <span id="州郡四-益州_宁州_广州_交州_越州-219"></span>
芘苏令，前汉属益州郡，后汉、《晋太康地志》属永昌。“芘”作“比”。

220. <span id="州郡四-益州_宁州_广州_交州_越州-220"></span>
成昌令，晋成帝立。

221. <span id="州郡四-益州_宁州_广州_交州_越州-221"></span>
建安长，晋成帝立。

222. <span id="州郡四-益州_宁州_广州_交州_越州-222"></span>
东河阳太守，晋怀帝永嘉五年，宁州刺史王逊分永昌、云南立。《永初郡国》又有西河阳，领楪榆、遂段、新丰三县，何、徐无。（遂段、新丰二县，二汉、晋并无。）领县二，户一百五十二。去州二千；去京都水一万五千。

223. <span id="州郡四-益州_宁州_广州_交州_越州-223"></span>
东河阳令，何不注置立，疑与郡俱立。

224. <span id="州郡四-益州_宁州_广州_交州_越州-224"></span>
楪榆长，前汉属益州郡，后汉属永昌，《晋太康地志》属云南。前汉“楪”作“叶”。

225. <span id="州郡四-益州_宁州_广州_交州_越州-225"></span>
云南太守，《晋太康地志》云，故属永昌。何志刘氏分建宁、永昌立。领县五，（疑）户三百八十一。去州一千五百；去京都水一万四千五百。

226. <span id="州郡四-益州_宁州_广州_交州_越州-226"></span>
云南令，前汉属益州郡，后汉属永昌，《晋太康地志》属云南。

227. <span id="州郡四-益州_宁州_广州_交州_越州-227"></span>
云平长，晋武帝咸宁五年立。

228. <span id="州郡四-益州_宁州_广州_交州_越州-228"></span>
东古复长，汉属越巂，《晋太康地志》属云南，并云姑复。《永初郡国》、何并云东古复，何不注置立。

229. <span id="州郡四-益州_宁州_广州_交州_越州-229"></span>
西古复长，《永初郡国》有。何不注置立。

230. <span id="州郡四-益州_宁州_广州_交州_越州-230"></span>
兴宁太守，晋成帝分云南立。领县二，户七百五十三。去州一千五百；去京都水一万四千五百。

231. <span id="州郡四-益州_宁州_广州_交州_越州-231"></span>
梇栋令，汉旧县，属益州，《晋太康地志》属云南。

232. <span id="州郡四-益州_宁州_广州_交州_越州-232"></span>
青蛉令，汉旧县，属越巂，《晋太康地志》属云南。

233. <span id="州郡四-益州_宁州_广州_交州_越州-233"></span>
兴古太守，汉旧郡，《晋太康地志》故牂牁。何志刘氏分建宁、牂牁立，则是后汉末省也。领县六，户三百八十六。去州二千三百；去京都水一万六千。

234. <span id="州郡四-益州_宁州_广州_交州_越州-234"></span>
漏卧令，汉旧县。属牂牁。

235. <span id="州郡四-益州_宁州_广州_交州_越州-235"></span>
宛暖令，汉旧，属牂牁。本名宛温，为桓温改。

236. <span id="州郡四-益州_宁州_广州_交州_越州-236"></span>
律高令，汉旧县，属益州郡，后省。晋武帝咸宁元年，分建宁郡修云、俞元二县间流民复立律高县。修云、俞元二县，二汉无。

237. <span id="州郡四-益州_宁州_广州_交州_越州-237"></span>
西安令，江左立。

238. <span id="州郡四-益州_宁州_广州_交州_越州-238"></span>
句町令，汉旧县，属牂牁。

239. <span id="州郡四-益州_宁州_广州_交州_越州-239"></span>
南兴长。江左立。

240. <span id="州郡四-益州_宁州_广州_交州_越州-240"></span>
梁水太守，晋成帝分兴古立。领县七，户四百三十一。去州水三千；去京都水一万六千。

241. <span id="州郡四-益州_宁州_广州_交州_越州-241"></span>
梁水令，与郡俱立。

242. <span id="州郡四-益州_宁州_广州_交州_越州-242"></span>
腾休长，汉旧县，属益州郡，《晋太康地志》属兴古，何志故属建宁，晋武帝从兴古治之，遂以属焉。

243. <span id="州郡四-益州_宁州_广州_交州_越州-243"></span>
西隋令，汉旧县，属牂牁，《晋太康地志》属兴古。并作“随”。

244. <span id="州郡四-益州_宁州_广州_交州_越州-244"></span>
毋棳令，汉旧县，属益州郡，《晋太康地志》属兴古。刘氏改曰西丰，晋武帝泰始五年，复为毋棳。

245. <span id="州郡四-益州_宁州_广州_交州_越州-245"></span>
新丰长，何志不注置立。

246. <span id="州郡四-益州_宁州_广州_交州_越州-246"></span>
建安长，何志不注置立。

247. <span id="州郡四-益州_宁州_广州_交州_越州-247"></span>
镡封长，汉旧县，属牂牁，《晋太康地志》属兴古。

248. <span id="州郡四-益州_宁州_广州_交州_越州-248"></span>
广州刺史，吴孙休永安七年，分交州立。领郡十七，县一百三十六，户四万九千七百二十六，口二十万六千六百九十四。去京都水五千二百。

249. <span id="州郡四-益州_宁州_广州_交州_越州-249"></span>
南海太守，秦立。秦败，尉他王此地，至汉武帝元鼎六年，开属交州。领县十，户八千五百七十四，口四万九千一百五十七。

250. <span id="州郡四-益州_宁州_广州_交州_越州-250"></span>
番禺男相，汉旧县。

251. <span id="州郡四-益州_宁州_广州_交州_越州-251"></span>
熙安子相，文帝立。

252. <span id="州郡四-益州_宁州_广州_交州_越州-252"></span>
增城令，前汉无，后汉有。

253. <span id="州郡四-益州_宁州_广州_交州_越州-253"></span>
博罗男相，汉旧县。二汉皆作“傅”字，《晋太康地志》作“博”。

254. <span id="州郡四-益州_宁州_广州_交州_越州-254"></span>
酉平令，《永初郡国》有。

255. <span id="州郡四-益州_宁州_广州_交州_越州-255"></span>
龙川令，旧县。

256. <span id="州郡四-益州_宁州_广州_交州_越州-256"></span>
怀化令，晋安帝立。

257. <span id="州郡四-益州_宁州_广州_交州_越州-257"></span>
绥宁男相，文帝立。

258. <span id="州郡四-益州_宁州_广州_交州_越州-258"></span>
高要子相，汉旧县，属苍梧，文帝废。

259. <span id="州郡四-益州_宁州_广州_交州_越州-259"></span>
始昌令，文帝立。

260. <span id="州郡四-益州_宁州_广州_交州_越州-260"></span>
苍梧太守，汉武帝元鼎六年立。《永初郡国》又有高要、建陵、宁新、都罗、端溪、抚宁六县。建陵、宁新，吴立。都罗，晋武分建陵立。晋武帝太康元年，改新宁曰宁新。端溪（别见）、抚宁始见《永初郡国》。高要，何志无，余与《永初郡国》同。徐志无建陵、宁新、抚宁三县。何、徐二志并有怀熙一县。思安、封兴、荡康、侨宁四县，疑是宋末度此也。今领县十一，户六千五百九十三，口万一千七百五十三。去州水八百；去京都水五千五百九十。

261. <span id="州郡四-益州_宁州_广州_交州_越州-261"></span>
广信令，汉旧县。

262. <span id="州郡四-益州_宁州_广州_交州_越州-262"></span>
猛陵令，汉旧县。

263. <span id="州郡四-益州_宁州_广州_交州_越州-263"></span>
怀熙令，文帝立。

264. <span id="州郡四-益州_宁州_广州_交州_越州-264"></span>
思安令，《永初郡国》有，及何志并属晋康，徐志度此。

265. <span id="州郡四-益州_宁州_广州_交州_越州-265"></span>
封兴令，《永初郡国》有，及何志并属晋康，徐志度此。

266. <span id="州郡四-益州_宁州_广州_交州_越州-266"></span>
荡康令，《永初郡国》有，及何志并属晋康，徐志度此。

267. <span id="州郡四-益州_宁州_广州_交州_越州-267"></span>
侨宁令，《永初郡国》有，及何志并属晋康，徐志度此。

268. <span id="州郡四-益州_宁州_广州_交州_越州-268"></span>
遂成令，《永初郡国》有。

269. <span id="州郡四-益州_宁州_广州_交州_越州-269"></span>
丁留令，晋武帝太康七年，以苍梧蛮夷宾服立，囗作“丁溜”；溜音留。

270. <span id="州郡四-益州_宁州_广州_交州_越州-270"></span>
广陵令，《永初郡国》有。

271. <span id="州郡四-益州_宁州_广州_交州_越州-271"></span>
武化令，徐志以前无，疑是宋末所立。

272. <span id="州郡四-益州_宁州_广州_交州_越州-272"></span>
晋康太守，晋穆帝永和七年分苍梧立，治元溪。《永初郡国》治龙乡。何志无复龙乡县，当是晋末立。元嘉二十年前，以龙乡并端溪也。《永初郡国》又有封兴、荡康、思安、辽安、开平县。何志无辽安、开平二县，余与《永初郡国》同。封兴、荡康、思安（别见）、辽安、开平，应是晋末立，元嘉二十年前省。

273. <span id="州郡四-益州_宁州_广州_交州_越州-273"></span>
今领县十四，户四千五百四十七，口一万七千七百一十。去州水五百，去京都水五千八百。

274. <span id="州郡四-益州_宁州_广州_交州_越州-274"></span>
端溪令，汉旧县，何志属苍梧，徐志属此。

275. <span id="州郡四-益州_宁州_广州_交州_越州-275"></span>
晋化令，何志不注置立，疑是晋末所立。

276. <span id="州郡四-益州_宁州_广州_交州_越州-276"></span>
都城令，何志晋初分建陵立，今无建陵县。按《太康地志》唯有都罗、武城县。

277. <span id="州郡四-益州_宁州_广州_交州_越州-277"></span>
乐城令，何志无，徐志有。

278. <span id="州郡四-益州_宁州_广州_交州_越州-278"></span>
宾江令，何志无，徐志有。

279. <span id="州郡四-益州_宁州_广州_交州_越州-279"></span>
说城令，何志无，徐志有。

280. <span id="州郡四-益州_宁州_广州_交州_越州-280"></span>
元溪令，《晋太康地志》属苍梧。

281. <span id="州郡四-益州_宁州_广州_交州_越州-281"></span>
夫阮令，《永初郡国》有。

282. <span id="州郡四-益州_宁州_广州_交州_越州-282"></span>
侨宁令，何志云汉旧县，检二汉《地理》《郡国》，无。苍梧又有侨宁县。

283. <span id="州郡四-益州_宁州_广州_交州_越州-283"></span>
安遂令，文帝立。

284. <span id="州郡四-益州_宁州_广州_交州_越州-284"></span>
永始令，文帝立。

285. <span id="州郡四-益州_宁州_广州_交州_越州-285"></span>
武定令，文帝立。

286. <span id="州郡四-益州_宁州_广州_交州_越州-286"></span>
文招令，何志无，徐志有二文招，一属绥建，一属晋康。

287. <span id="州郡四-益州_宁州_广州_交州_越州-287"></span>
熙宁令，何志无，徐志有。

288. <span id="州郡四-益州_宁州_广州_交州_越州-288"></span>
新宁太守，晋穆帝永和七年，分苍梧立。《永初郡国》有平兴、永城县，何、徐志有永城，无平兴。此二县当是晋末立。平兴当是元嘉二十年以前省，永城当是大明八年以后省。何志又有熙宁县，云新立，当是文帝所立。徐志无，当是元嘉二十年后省也。今领县十四，户二千六百五十三，口一万五百一十四。去州水六百二十；去京都水五千六百。

289. <span id="州郡四-益州_宁州_广州_交州_越州-289"></span>
南兴令，何志汉旧县。检二汉《地理》《郡国》、《晋太康地志》并无。

290. <span id="州郡四-益州_宁州_广州_交州_越州-290"></span>
《永初郡国》有。

291. <span id="州郡四-益州_宁州_广州_交州_越州-291"></span>
临允令，汉旧县，属合浦，《晋太康地志》属苍梧。何志，吴度苍梧。

292. <span id="州郡四-益州_宁州_广州_交州_越州-292"></span>
新兴令，《永初郡国》有，何志不注置立。

293. <span id="州郡四-益州_宁州_广州_交州_越州-293"></span>
博林令，《永初郡国》有，何志不注置立。

294. <span id="州郡四-益州_宁州_广州_交州_越州-294"></span>
甘东令，《永初郡国》有，何志不注置立。

295. <span id="州郡四-益州_宁州_广州_交州_越州-295"></span>
单牒令，《永初郡国》有，何志不注置立。

296. <span id="州郡四-益州_宁州_广州_交州_越州-296"></span>
威平令，《永初郡国》有，何志不注置立。

297. <span id="州郡四-益州_宁州_广州_交州_越州-297"></span>
龙潭令，文帝立。

298. <span id="州郡四-益州_宁州_广州_交州_越州-298"></span>
平乡令，文帝立。

299. <span id="州郡四-益州_宁州_广州_交州_越州-299"></span>
城阳令，文帝立。

300. <span id="州郡四-益州_宁州_广州_交州_越州-300"></span>
威化令，文帝立。

301. <span id="州郡四-益州_宁州_广州_交州_越州-301"></span>
初兴令，文帝立。

302. <span id="州郡四-益州_宁州_广州_交州_越州-302"></span>
抚纳令，徐志有。

303. <span id="州郡四-益州_宁州_广州_交州_越州-303"></span>
归顺令，徐志有。

304. <span id="州郡四-益州_宁州_广州_交州_越州-304"></span>
永平太守，晋穆帝升平五年，分苍梧立。《永初郡国》有雷乡、卢平、员乡、逋宁、开城五县，当是与郡俱立。何、徐志无雷乡、员乡，又有熙平，云新立，疑是文帝所立。雷乡、员乡当是元嘉二十年以前省。卢平、逋宁、开城当是大明八年以后省。今领县七，（疑）户一千六百九，口一万七千二百二。去州水一千二百；去京都水五千四百。

305. <span id="州郡四-益州_宁州_广州_交州_越州-305"></span>
安沂令，《永初郡国》有，何志不注置立。

306. <span id="州郡四-益州_宁州_广州_交州_越州-306"></span>
丰城令，吴立，属苍梧。《永初郡国》并安沂，当是宋初并。何志有，当是元嘉中复立。

307. <span id="州郡四-益州_宁州_广州_交州_越州-307"></span>
苏平令，《永初郡国》有，何志不注置立。徐曰藉平。

308. <span id="州郡四-益州_宁州_广州_交州_越州-308"></span>
<田叔>安令，《永初郡国》有，何志不注置立。

309. <span id="州郡四-益州_宁州_广州_交州_越州-309"></span>
夫宁令，《永初郡国》有，何志不注置立。

310. <span id="州郡四-益州_宁州_广州_交州_越州-310"></span>
武林令，文帝立。

311. <span id="州郡四-益州_宁州_广州_交州_越州-311"></span>
郁林太守，秦桂林郡，属尉他，武帝元鼎六年复，更名。《永初郡国》有安远、程安、威定（三县别见）、中胄、归化五县。中胄疑即桂林之中溜。归化，二汉、《晋太康地志》无，疑是是江左所立。何志无中胄、归化，余三县属桂林，徐志同。今领县十七，户一千一百二十一，口五千七百二十七。去州水一千六百；去京都水七千九百。

312. <span id="州郡四-益州_宁州_广州_交州_越州-312"></span>
布山令，汉旧县。

313. <span id="州郡四-益州_宁州_广州_交州_越州-313"></span>
领方令，汉旧县，吴改曰临浦，晋武复旧。

314. <span id="州郡四-益州_宁州_广州_交州_越州-314"></span>
阿林令，汉旧县。

315. <span id="州郡四-益州_宁州_广州_交州_越州-315"></span>
郁平令，吴立曰阴平，晋武太康元年更名。

316. <span id="州郡四-益州_宁州_广州_交州_越州-316"></span>
新邑令，吴立。

317. <span id="州郡四-益州_宁州_广州_交州_越州-317"></span>
建初令，《永初郡国》有，何志不注置立，徐同。

318. <span id="州郡四-益州_宁州_广州_交州_越州-318"></span>
宾平令，《永初郡国》有，何志不注置立。

319. <span id="州郡四-益州_宁州_广州_交州_越州-319"></span>
威化令，《永初郡国》有，何志不注置立。

320. <span id="州郡四-益州_宁州_广州_交州_越州-320"></span>
新林令，《永初郡国》有，何志不注置立。

321. <span id="州郡四-益州_宁州_广州_交州_越州-321"></span>
龙平令，《永初郡国》有，何志不注置立。

322. <span id="州郡四-益州_宁州_广州_交州_越州-322"></span>
安始令，吴立曰建始，晋武帝太康元年更名。

323. <span id="州郡四-益州_宁州_广州_交州_越州-323"></span>
怀安令，何志吴改，未知先何名。《吴录》地理无怀安县名。《太康地志》无。《永初郡国》有。

324. <span id="州郡四-益州_宁州_广州_交州_越州-324"></span>
晋平令，吴立曰长平，晋武帝太康元年更名。

325. <span id="州郡四-益州_宁州_广州_交州_越州-325"></span>
绥宁令，《永初郡国》并领方，何无徐有。

326. <span id="州郡四-益州_宁州_广州_交州_越州-326"></span>
归代令，徐志有。

327. <span id="州郡四-益州_宁州_广州_交州_越州-327"></span>
中胄令，徐志有。

328. <span id="州郡四-益州_宁州_广州_交州_越州-328"></span>
建安令，《永初郡国》有，何无，徐有。

329. <span id="州郡四-益州_宁州_广州_交州_越州-329"></span>
桂林太守，本县名，属郁林。吴孙皓凤皇三年，分郁林，治武熙县，不知何时徙。《永初郡国》有常安、夹阳二县。夹阳，晋武帝太康元年分龙冈立。常安，《太康地志》有而王隐无。何、徐并无此二县。今领县七，户五百五十八，口二千二百五。去州水一千五百七十五；去京都水六千八百。

330. <span id="州郡四-益州_宁州_广州_交州_越州-330"></span>
中溜令，汉旧县，属郁林，《晋太康地志》无。

331. <span id="州郡四-益州_宁州_广州_交州_越州-331"></span>
龙定令，晋武帝太康元年立桂林之龙冈，疑是。《永初郡国》、何、徐并云龙定。

332. <span id="州郡四-益州_宁州_广州_交州_越州-332"></span>
武熙令，本曰武安，应是吴立，晋武帝太康元年更名。故属郁林。

333. <span id="州郡四-益州_宁州_广州_交州_越州-333"></span>
阳平令，《永初郡国》、何、徐并有。何云新置。按晋武帝太康元年，立桂林之洋平县，疑是。

334. <span id="州郡四-益州_宁州_广州_交州_越州-334"></span>
安远令，晋武帝太康六年立，属郁林。《永初郡国》犹属郁林，何、徐属此。

335. <span id="州郡四-益州_宁州_广州_交州_越州-335"></span>
程安令，《永初郡国》属郁林，何、徐属此。疑是江左立。

336. <span id="州郡四-益州_宁州_广州_交州_越州-336"></span>
威定令，《永初郡国》属郁林，何、徐属此。疑是江左立。

337. <span id="州郡四-益州_宁州_广州_交州_越州-337"></span>
高凉太守，二汉有高凉县，属合浦。汉献帝建安二十三年，吴分立，治思平县，不知何时徙。吴又立高熙郡，太康中省并高凉，宋世又经立，寻省。《永初郡国》高凉又有石门、广化、长度、宋康四县。何、徐并无宋康，当是宋初所立，元嘉二十年以前省，其余当是江左所立。领县七，户一千四百二十九，口八千一百二十三。去州水一千一百；去京都水六千六百。

338. <span id="州郡四-益州_宁州_广州_交州_越州-338"></span>
思平令，《晋太康地志》有。

339. <span id="州郡四-益州_宁州_广州_交州_越州-339"></span>
莫阳令，《晋太康地志》有，属高兴。

340. <span id="州郡四-益州_宁州_广州_交州_越州-340"></span>
平定令，何志有，不注置立。

341. <span id="州郡四-益州_宁州_广州_交州_越州-341"></span>
安宁令，吴立。

342. <span id="州郡四-益州_宁州_广州_交州_越州-342"></span>
罗州令，何志新立。

343. <span id="州郡四-益州_宁州_广州_交州_越州-343"></span>
西巩令，何志新立。

344. <span id="州郡四-益州_宁州_广州_交州_越州-344"></span>
禽乡令，何志新立。

345. <span id="州郡四-益州_宁州_广州_交州_越州-345"></span>
新会太守，晋恭帝元熙二年，分南海立。《广州记》云：“永初元年，分新宁立，治盆允。”未详孰是。领县十二，户一千七百三十九，口万五百九。去州三百五十。

346. <span id="州郡四-益州_宁州_广州_交州_越州-346"></span>
宋元令，《永初郡国》无，文帝元嘉九年，割南海、新会、新宁三郡界上新民立宋安、新熙、永昌、始成、招集五县。二十七年，改宋安为宋元。

347. <span id="州郡四-益州_宁州_广州_交州_越州-347"></span>
新熙令。

348. <span id="州郡四-益州_宁州_广州_交州_越州-348"></span>
永昌令。

349. <span id="州郡四-益州_宁州_广州_交州_越州-349"></span>
始成令。

350. <span id="州郡四-益州_宁州_广州_交州_越州-350"></span>
招集令。

351. <span id="州郡四-益州_宁州_广州_交州_越州-351"></span>
盆允令，《永初郡国》故属南海，何、徐同。

352. <span id="州郡四-益州_宁州_广州_交州_越州-352"></span>
新夷令，吴立曰平夷，晋武帝太康元年更名，故属南海。

353. <span id="州郡四-益州_宁州_广州_交州_越州-353"></span>
封平令，《永初郡国》云故属新宁，何云故属南海，徐同。

354. <span id="州郡四-益州_宁州_广州_交州_越州-354"></span>
封乐令，文帝元嘉十二年，以盆允、新夷二县界归化民立。

355. <span id="州郡四-益州_宁州_广州_交州_越州-355"></span>
初宾令，何志新立。

356. <span id="州郡四-益州_宁州_广州_交州_越州-356"></span>
义宁令，何志新立。

357. <span id="州郡四-益州_宁州_广州_交州_越州-357"></span>
始康令，何志新立。

358. <span id="州郡四-益州_宁州_广州_交州_越州-358"></span>
东官太守，何志故司盐都尉，晋成帝立为郡。《广州记》，晋成帝咸和六年，分南海立。领县六，户一千三百三十二，口一万五千六百九十六。去州水三百七十；去京都水五千六百七十。

359. <span id="州郡四-益州_宁州_广州_交州_越州-359"></span>
宝安男相，《永初郡国》、何、徐并不注置立。

360. <span id="州郡四-益州_宁州_广州_交州_越州-360"></span>
安怀令，《永初郡国》、何、徐并不注置立。

361. <span id="州郡四-益州_宁州_广州_交州_越州-361"></span>
兴宁令，江左立。

362. <span id="州郡四-益州_宁州_广州_交州_越州-362"></span>
海丰男相，《永初郡国》、何、徐并不注置立。

363. <span id="州郡四-益州_宁州_广州_交州_越州-363"></span>
海安男相，吴曰海宁，晋武改名。《太康地志》属高兴。

364. <span id="州郡四-益州_宁州_广州_交州_越州-364"></span>
欣乐男相，本属南海，宋末度。

365. <span id="州郡四-益州_宁州_广州_交州_越州-365"></span>
义安太守，晋安帝义熙九年，分东官立。领县五，户一千一百一十九，口五千五百二十二。去州三千五百；去京都水八千九百。

366. <span id="州郡四-益州_宁州_广州_交州_越州-366"></span>
海阳令，何志晋初立。《晋太康地志》无。晋地记故属东官。

367. <span id="州郡四-益州_宁州_广州_交州_越州-367"></span>
绥安令，何志与郡俱立。晋地记故属东官。

368. <span id="州郡四-益州_宁州_广州_交州_越州-368"></span>
海宁令，何志与郡俱立。晋地记故属东官。

369. <span id="州郡四-益州_宁州_广州_交州_越州-369"></span>
潮阳令，何志与郡俱立。晋地记故属东官。

370. <span id="州郡四-益州_宁州_广州_交州_越州-370"></span>
义招令，晋安帝义熙九年，以东官五营立。

371. <span id="州郡四-益州_宁州_广州_交州_越州-371"></span>
宋康太守，本高凉西营，文帝元嘉九年立。领县九，户一千五百一十三，口九千一百三十一。去州水九百五十；去京都水五千九百七十。

372. <span id="州郡四-益州_宁州_广州_交州_越州-372"></span>
广化令，《晋太康地志》有，属高兴，《永初郡国》属高凉。

373. <span id="州郡四-益州_宁州_广州_交州_越州-373"></span>
单城令，何志新立。

374. <span id="州郡四-益州_宁州_广州_交州_越州-374"></span>
逐度令，何志新立。

375. <span id="州郡四-益州_宁州_广州_交州_越州-375"></span>
海邻令，何志新立。

376. <span id="州郡四-益州_宁州_广州_交州_越州-376"></span>
化隆令，何志新立。

377. <span id="州郡四-益州_宁州_广州_交州_越州-377"></span>
开宁令，何志新立。

378. <span id="州郡四-益州_宁州_广州_交州_越州-378"></span>
绥定令，何志新立。

379. <span id="州郡四-益州_宁州_广州_交州_越州-379"></span>
石门长，何志故属高凉。

380. <span id="州郡四-益州_宁州_广州_交州_越州-380"></span>
威覃长，徐志有。

381. <span id="州郡四-益州_宁州_广州_交州_越州-381"></span>
绥建太守，文帝元嘉十三年立。孝武孝建元年，有司奏化注、永固、绥南、宋昌、宋泰五县，旧属绥建，中割度临贺，相去既远，疑还绥建。今唯有绥南，余并无。何、徐又有新招县，云本属苍梧，元嘉十九年改配。徐志晋康复有此县，疑误。今领县七，（疑）户三千七百六十四，口一万四千四百九十一。去州（阙）。

382. <span id="州郡四-益州_宁州_广州_交州_越州-382"></span>
新招令，本四会之官细乡，元嘉十三年分为县。

383. <span id="州郡四-益州_宁州_广州_交州_越州-383"></span>
化蒙令，本四会古蒙乡，元嘉十三年分为县。

384. <span id="州郡四-益州_宁州_广州_交州_越州-384"></span>
怀集令，本四会之银屯乡，元嘉十三年分为县。

385. <span id="州郡四-益州_宁州_广州_交州_越州-385"></span>
四会男相，汉旧县，属南海。

386. <span id="州郡四-益州_宁州_广州_交州_越州-386"></span>
化穆令，何志新立。

387. <span id="州郡四-益州_宁州_广州_交州_越州-387"></span>
绥南令，《永初郡国》、徐并无。

388. <span id="州郡四-益州_宁州_广州_交州_越州-388"></span>
海昌太守，文帝元嘉十六年立。何有覃化县，徐无。领县五，户一千七百二十四，口四千七十四。去州水六百五十；去京都水五千四百九十四。

389. <span id="州郡四-益州_宁州_广州_交州_越州-389"></span>
宁化令，徐志新立。

390. <span id="州郡四-益州_宁州_广州_交州_越州-390"></span>
威宁令，徐志新立。

391. <span id="州郡四-益州_宁州_广州_交州_越州-391"></span>
永建令，徐志新立。

392. <span id="州郡四-益州_宁州_广州_交州_越州-392"></span>
招怀令，徐志新立。

393. <span id="州郡四-益州_宁州_广州_交州_越州-393"></span>
兴定令，文帝元嘉九年立，属新会，后度此。

394. <span id="州郡四-益州_宁州_广州_交州_越州-394"></span>
宋熙太守，文帝元嘉十八年，以交州流寓立昌国、义怀、绥宁、新建四县为宋熙郡，今无此四县。二十七年，更名宋隆。孝武孝建中，复改为宋熙。领县七，户二千八十四，口六千四百五十。去州水三百四十五；去京都水五千二百。

395. <span id="州郡四-益州_宁州_广州_交州_越州-395"></span>
平兴令，徐志新立。

396. <span id="州郡四-益州_宁州_广州_交州_越州-396"></span>
初宁令，徐志新立。

397. <span id="州郡四-益州_宁州_广州_交州_越州-397"></span>
建宁令，徐志新立。

398. <span id="州郡四-益州_宁州_广州_交州_越州-398"></span>
招兴令，徐志新立。

399. <span id="州郡四-益州_宁州_广州_交州_越州-399"></span>
崇化令，徐志新立。

400. <span id="州郡四-益州_宁州_广州_交州_越州-400"></span>
熙穆令，徐志新立。

401. <span id="州郡四-益州_宁州_广州_交州_越州-401"></span>
崇德令，徐志新立。

402. <span id="州郡四-益州_宁州_广州_交州_越州-402"></span>
宁浦太守，《晋太康地志》，武帝太康七年改合浦属国都尉立。《广州记》，汉献帝建安二十三年，吴分郁林立，治平山县。《吴录》孙休永安三年，分合浦立为合浦北部尉，领平山、兴道、宁浦三县。又云晋分平山为始定，宁浦为涧阳，未详孰是。《永初郡国》有安广县，无始定县。何、徐并无此郡。领县六。

403. <span id="州郡四-益州_宁州_广州_交州_越州-403"></span>
涧阳令，晋武帝太康七年立。《永初郡国》作“简阳”。

404. <span id="州郡四-益州_宁州_广州_交州_越州-404"></span>
兴道令，晋武帝太康元年，以合浦北部营之连道立。《吴录》有此县，未详。

405. <span id="州郡四-益州_宁州_广州_交州_越州-405"></span>
宁浦令，《晋太康地记》本名昌平，武帝太康元年更名。《吴录》有此县，未详。

406. <span id="州郡四-益州_宁州_广州_交州_越州-406"></span>
吴安令，《吴录》无。

407. <span id="州郡四-益州_宁州_广州_交州_越州-407"></span>
平山令，《晋太康地记》有。

408. <span id="州郡四-益州_宁州_广州_交州_越州-408"></span>
始定令，《晋太康地记》有，《永初郡国》无。

409. <span id="州郡四-益州_宁州_广州_交州_越州-409"></span>
晋兴太守，晋元帝太兴元年，分郁林立。

410. <span id="州郡四-益州_宁州_广州_交州_越州-410"></span>
晋兴。

411. <span id="州郡四-益州_宁州_广州_交州_越州-411"></span>
熙注。

412. <span id="州郡四-益州_宁州_广州_交州_越州-412"></span>
桂林。

413. <span id="州郡四-益州_宁州_广州_交州_越州-413"></span>
增翊。

414. <span id="州郡四-益州_宁州_广州_交州_越州-414"></span>
安广。

415. <span id="州郡四-益州_宁州_广州_交州_越州-415"></span>
广郁。

416. <span id="州郡四-益州_宁州_广州_交州_越州-416"></span>
晋城。

417. <span id="州郡四-益州_宁州_广州_交州_越州-417"></span>
郁阳。

418. <span id="州郡四-益州_宁州_广州_交州_越州-418"></span>
乐昌郡。

419. <span id="州郡四-益州_宁州_广州_交州_越州-419"></span>
乐昌令。

420. <span id="州郡四-益州_宁州_广州_交州_越州-420"></span>
始昌令。

421. <span id="州郡四-益州_宁州_广州_交州_越州-421"></span>
宋元令。

422. <span id="州郡四-益州_宁州_广州_交州_越州-422"></span>
乐山令。

423. <span id="州郡四-益州_宁州_广州_交州_越州-423"></span>
义立令

424. <span id="州郡四-益州_宁州_广州_交州_越州-424"></span>
安乐令。

425. <span id="州郡四-益州_宁州_广州_交州_越州-425"></span>
交州刺史，汉武帝元鼎六年开百越，交趾刺史治龙编。汉献帝建安八年，改曰交州，治苍梧广信县；十六年，徙治南海番禺县。及分为广州，治番禺。交州还治龙编。领郡八，县五十三，户一万四百五十三。去京都水一万。

426. <span id="州郡四-益州_宁州_广州_交州_越州-426"></span>
交趾太守，汉武帝元鼎六年开。领县十二，户四千二百三十三。

427. <span id="州郡四-益州_宁州_广州_交州_越州-427"></span>
龙编令，汉旧县。

428. <span id="州郡四-益州_宁州_广州_交州_越州-428"></span>
句漏令，汉旧县。

429. <span id="州郡四-益州_宁州_广州_交州_越州-429"></span>
朱涘令，汉旧县。

430. <span id="州郡四-益州_宁州_广州_交州_越州-430"></span>
吴兴令，吴立。

431. <span id="州郡四-益州_宁州_广州_交州_越州-431"></span>
西于令，汉旧县。

432. <span id="州郡四-益州_宁州_广州_交州_越州-432"></span>
定安令，汉旧县。

433. <span id="州郡四-益州_宁州_广州_交州_越州-433"></span>
望海令，汉光武建武十九年立。

434. <span id="州郡四-益州_宁州_广州_交州_越州-434"></span>
海平令，吴立曰军平，晋武改名。

435. <span id="州郡四-益州_宁州_广州_交州_越州-435"></span>
武宁令，吴立。

436. <span id="州郡四-益州_宁州_广州_交州_越州-436"></span>
羸（力知反）娄令，汉旧县。

437. <span id="州郡四-益州_宁州_广州_交州_越州-437"></span>
曲昜（音阳）令，汉旧县。

438. <span id="州郡四-益州_宁州_广州_交州_越州-438"></span>
南定令，吴立曰武安，晋武改。何志无。

439. <span id="州郡四-益州_宁州_广州_交州_越州-439"></span>
武平太守，吴孙皓建衡三年讨扶严夷，以其地立。领县六。（上阙）户一千四百九十。去州水二百一十，陆（下阙）。（上阙）《吴录》无，《晋太康地志》有。

440. <span id="州郡四-益州_宁州_广州_交州_越州-440"></span>
吴定长，吴立。

441. <span id="州郡四-益州_宁州_广州_交州_越州-441"></span>
新道长，江左立。

442. <span id="州郡四-益州_宁州_广州_交州_越州-442"></span>
晋化长，江左立。

443. <span id="州郡四-益州_宁州_广州_交州_越州-443"></span>
九真太守，汉武元鼎六年立。领县十二，（疑）户二千三百二十八。去州水八百；去京都水一万一百八十。

444. <span id="州郡四-益州_宁州_广州_交州_越州-444"></span>
移风令，汉旧县。故名居风，吴更名。

445. <span id="州郡四-益州_宁州_广州_交州_越州-445"></span>
胥浦令，汉旧县。

446. <span id="州郡四-益州_宁州_广州_交州_越州-446"></span>
松原令，晋武帝分建初立。

447. <span id="州郡四-益州_宁州_广州_交州_越州-447"></span>
高安令，何志晋武帝立。《太康地志》无。《吴录》晋分常乐立。

448. <span id="州郡四-益州_宁州_广州_交州_越州-448"></span>
建初令，吴立。

449. <span id="州郡四-益州_宁州_广州_交州_越州-449"></span>
常乐令，吴立。

450. <span id="州郡四-益州_宁州_广州_交州_越州-450"></span>
军安长，何志晋武帝立。《太康地志》无此县，而交趾有军平县。

451. <span id="州郡四-益州_宁州_广州_交州_越州-451"></span>
武宁令，吴立，何志武帝立。《太康地志》无此县，而交趾有。

452. <span id="州郡四-益州_宁州_广州_交州_越州-452"></span>
都庞（音龙）长，汉旧县。《吴录》有，《晋太康地志》无。

453. <span id="州郡四-益州_宁州_广州_交州_越州-453"></span>
宁夷长，何志晋武帝立，《太康地志》无。

454. <span id="州郡四-益州_宁州_广州_交州_越州-454"></span>
津梧长，晋武帝分移风立。

455. <span id="州郡四-益州_宁州_广州_交州_越州-455"></span>
九德太守，故属九真，吴分立。何志领县七，今领县十一，户八百九。去州水九百；去京都水一万九百。

456. <span id="州郡四-益州_宁州_广州_交州_越州-456"></span>
浦阳令，晋武帝分阳远立。阳远，吴立曰阳成，太康二年更名，后省。

457. <span id="州郡四-益州_宁州_广州_交州_越州-457"></span>
九德令，何志吴立。

458. <span id="州郡四-益州_宁州_广州_交州_越州-458"></span>
咸驩令，汉旧县。

459. <span id="州郡四-益州_宁州_广州_交州_越州-459"></span>
都禋长，何志晋武帝分九德立。

460. <span id="州郡四-益州_宁州_广州_交州_越州-460"></span>
西安长，何志晋武帝立。《太康地志》无。《吴录》亦无。

461. <span id="州郡四-益州_宁州_广州_交州_越州-461"></span>
南陵长，何志晋武帝立。《太康地志》无，王隐有。

462. <span id="州郡四-益州_宁州_广州_交州_越州-462"></span>
越常长，何志吴立，《太康地志》无。

463. <span id="州郡四-益州_宁州_广州_交州_越州-463"></span>
宋泰令，宋末立。

464. <span id="州郡四-益州_宁州_广州_交州_越州-464"></span>
宋昌令，宋末立。

465. <span id="州郡四-益州_宁州_广州_交州_越州-465"></span>
希平令，宋末立。

466. <span id="州郡四-益州_宁州_广州_交州_越州-466"></span>
日南太守，秦象郡，汉武元鼎六年更名，吴省，晋武帝太康三年复立。领县七，户四百二。去州水二千四百；去京都水一万六百九十。

467. <span id="州郡四-益州_宁州_广州_交州_越州-467"></span>
西卷令，汉旧县作“扌卷”。

468. <span id="州郡四-益州_宁州_广州_交州_越州-468"></span>
卢容令，汉旧县。

469. <span id="州郡四-益州_宁州_广州_交州_越州-469"></span>
象林令，汉旧县。

470. <span id="州郡四-益州_宁州_广州_交州_越州-470"></span>
寿泠令，晋武太康十年，分西卷立。

471. <span id="州郡四-益州_宁州_广州_交州_越州-471"></span>
朱吾令，汉旧县。

472. <span id="州郡四-益州_宁州_广州_交州_越州-472"></span>
无劳长，晋武分北景立。

473. <span id="州郡四-益州_宁州_广州_交州_越州-473"></span>
北景长，汉旧县。

474. <span id="州郡四-益州_宁州_广州_交州_越州-474"></span>
义昌郡，宋末立。

475. <span id="州郡四-益州_宁州_广州_交州_越州-475"></span>
宋平郡，孝武世，分日南立宋平县，后为郡。

476. <span id="州郡四-益州_宁州_广州_交州_越州-476"></span>
越州刺史，明帝泰始七年立。

477. <span id="州郡四-益州_宁州_广州_交州_越州-477"></span>
百梁太守，新立。

478. <span id="州郡四-益州_宁州_广州_交州_越州-478"></span>
忄龙苏太守，新立。

479. <span id="州郡四-益州_宁州_广州_交州_越州-479"></span>
永宁太守，新立。

480. <span id="州郡四-益州_宁州_广州_交州_越州-480"></span>
安昌太守，新立。

481. <span id="州郡四-益州_宁州_广州_交州_越州-481"></span>
富昌太守，新立。

482. <span id="州郡四-益州_宁州_广州_交州_越州-482"></span>
南流太守，新立。

483. <span id="州郡四-益州_宁州_广州_交州_越州-483"></span>
临漳太守，先属广州。

484. <span id="州郡四-益州_宁州_广州_交州_越州-484"></span>
合浦太守，汉武帝立，孙权黄武七年，更名珠官，孙亮复旧。先属交州。领县七，户九百三十八。去京都水一万八百。

485. <span id="州郡四-益州_宁州_广州_交州_越州-485"></span>
合浦令，汉旧县。

486. <span id="州郡四-益州_宁州_广州_交州_越州-486"></span>
徐闻令，故属朱崖。晋平吴，省朱崖，属合浦。

487. <span id="州郡四-益州_宁州_广州_交州_越州-487"></span>
朱官长，吴立，“朱”作“珠”。

488. <span id="州郡四-益州_宁州_广州_交州_越州-488"></span>
荡昌长，晋武分合浦立。

489. <span id="州郡四-益州_宁州_广州_交州_越州-489"></span>
朱卢长，吴立。

490. <span id="州郡四-益州_宁州_广州_交州_越州-490"></span>
晋始长，晋武帝立。

491. <span id="州郡四-益州_宁州_广州_交州_越州-491"></span>
新安长，江左立。

492. <span id="州郡四-益州_宁州_广州_交州_越州-492"></span>
宋寿太守，先属交州。
