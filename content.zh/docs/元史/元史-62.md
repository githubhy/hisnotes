---
weight: 63
title: 志第十四 地理五
---

# 志第十四 地理五

1. <span id="志第十四_地理五-1"></span>
江浙等处行中书省，为路三十、府一、州二，属州二十六，属县一百四十三。

2. <span id="志第十四_地理五-2"></span>
本省陆站一百八十处，水站八十二处。

3. <span id="志第十四_地理五-3"></span>
江南浙西道肃政廉访司

4. <span id="志第十四_地理五-4"></span>
杭州路，上。 唐初为杭州，后改余杭郡，又仍为杭州。五代钱镠据两浙，号吴越国。宋高宗南渡，都之，为临安府。元至元十三年，平江南, 立两浙都督府,又改为安抚司。十五年，改为杭州路总管府。二十一年， 自扬州迁江淮行省来治于杭，改曰江浙行省。本路户三十六万八百五十，口一百八十三万四千七百一十。至元二十七年抄籍数。 领司二、县八、州一。

5. <span id="志第十四_地理五-5"></span>
左、右录事司。宋高宗建炎三年，迁都杭州，设九厢。元至元十四年，分为四隅录事司。泰定二年，并为左右二录事司。

6. <span id="志第十四_地理五-6"></span>
县八

7. <span id="志第十四_地理五-7"></span>
钱塘，上。 仁和，上。与钱塘分治城下。 余杭，中。 临安，中。

8. <span id="志第十四_地理五-8"></span>
新城，中。 富阳，中。 于潜，中。 昌化。中。

9. <span id="志第十四_地理五-9"></span>
州一

10. <span id="志第十四_地理五-10"></span>
海宁州，中。 唐以来为盐官县。元元贞元年，以户口繁多，升为盐官州。

11. <span id="志第十四_地理五-11"></span>
是年，升江南平阳等县为州，以户为差，户至四万五万者为下州，五万至十万者为中州。凡为中州者二十八，下州者十五。 泰定四年，海圮盐官。天历二年，改海宁州。海宁东南皆滨巨海，自唐、宋常有水患，大德、延祐间亦尝被其害。泰定四年春，其害尤甚，命都水少监张仲仁往治之，沿海三十余里下石囤四十四万三千三百有奇，木柜四百七十余，工役万人。文宗即位，水势始平，乃罢役，故改曰海宁云。

12. <span id="志第十四_地理五-12"></span>
湖州路，上。 唐改吴兴郡，又改湖州。宋改安吉州。至元十三年，升湖州路。户二十五万四千三百四十五。抄籍户口数阙，用至顺钱粮数。 领司一、县五、州一。

13. <span id="志第十四_地理五-13"></span>
录事司。旧设东西南北四厢。至元十三年，立总督四厢。十四年，改录事司。

14. <span id="志第十四_地理五-14"></span>
县五

15. <span id="志第十四_地理五-15"></span>
乌程，上。 归安，上。与乌程皆为倚郭。 安吉，中。 德清，下。

16. <span id="志第十四_地理五-16"></span>
武康。中。

17. <span id="志第十四_地理五-17"></span>
州一

18. <span id="志第十四_地理五-18"></span>
长兴州，中。 唐为绥州，又更名雉州，又为长城县。硃梁改曰长兴。宋因之。元元贞元年，升为州。

19. <span id="志第十四_地理五-19"></span>
嘉兴路，上。 唐为嘉兴县。石晋置秀州。宋为嘉禾郡，又升嘉兴府。户四十二万六千六百五十六，口二百二十四万五千七百四十二。领司一、县一、州二。

20. <span id="志第十四_地理五-20"></span>
录事司。旧置厢官，元初改为兵马司。至元十四年，置录事司。

21. <span id="志第十四_地理五-21"></span>
县一

22. <span id="志第十四_地理五-22"></span>
嘉兴。上。倚郭。

23. <span id="志第十四_地理五-23"></span>
州二

24. <span id="志第十四_地理五-24"></span>
海盐州，中。 唐为县，宋因之。元元贞元年升州。

25. <span id="志第十四_地理五-25"></span>
崇德州，中。 石晋置，宋因之。元元贞元年升州。

26. <span id="志第十四_地理五-26"></span>
平江路，上。 唐初为苏州，又改吴郡，又仍为苏州。宋为平江府。元至元十三年升平江路。户四十六万六千一百五十八，口二百四十三万三千七百。领司一、县二、州四。

27. <span id="志第十四_地理五-27"></span>
录事司。

28. <span id="志第十四_地理五-28"></span>
县二

29. <span id="志第十四_地理五-29"></span>
吴县，上。 长洲。上。与吴县并为倚郭。

30. <span id="志第十四_地理五-30"></span>
州四

31. <span id="志第十四_地理五-31"></span>
昆山州，中。 唐以来为县，元元贞元年升州。

32. <span id="志第十四_地理五-32"></span>
常熟州，中。 唐以来为县，元元贞元年升州。

33. <span id="志第十四_地理五-33"></span>
吴江州，中。 唐以来为县，元元贞元年升州。

34. <span id="志第十四_地理五-34"></span>
嘉定州，中。 本昆山县地，宋置县，元元贞元年升州。

35. <span id="志第十四_地理五-35"></span>
常州路，上。 唐初为常州，又改晋陵郡，又复为常州，宋因之。元至元十四年升为路。户二十万九千七百三十二，口一百二万一十一。领司一、县二、州二。

36. <span id="志第十四_地理五-36"></span>
录事司。

37. <span id="志第十四_地理五-37"></span>
县二

38. <span id="志第十四_地理五-38"></span>
晋陵，中。倚郭。 武进。中。倚郭。

39. <span id="志第十四_地理五-39"></span>
州二

40. <span id="志第十四_地理五-40"></span>
宜兴州，中。 唐义兴县。宋改义为宜。元至元十五年，升宜兴府。二十年，仍为县。二十一年，复升为府，仍置宜兴县以隶之。元贞元年，府县俱废，止立宜兴州。

41. <span id="志第十四_地理五-41"></span>
无锡州，中。 唐无锡县。元元贞元年升州。

42. <span id="志第十四_地理五-42"></span>
镇江路，下。 唐润州，又改丹阳郡，又为镇海军。宋为镇江府。元至元十三年，升为镇江路。户一十万三千三百一十五，口六十二万三千六百四十四。领司一、县三。

43. <span id="志第十四_地理五-43"></span>
录事司。

44. <span id="志第十四_地理五-44"></span>
县三

45. <span id="志第十四_地理五-45"></span>
丹徒，中。倚郭。 丹阳，中。 金坛。中。

46. <span id="志第十四_地理五-46"></span>
建德路，上。 唐睦州，又为严州，又改新定郡。宋为建德军，又为遂安军，后升建德府。元至元十三年，改建德府安抚司。十四年，改建德路。户一十万三千四百八十一，口五十万四千二百六十四。领司一、县六。

47. <span id="志第十四_地理五-47"></span>
录事司。

48. <span id="志第十四_地理五-48"></span>
县六

49. <span id="志第十四_地理五-49"></span>
建德，中。倚郭。 淳安，中。 遂安，下。 桐庐，中。 分水，中。 寿昌。中。

50. <span id="志第十四_地理五-50"></span>
松江府，唐为苏州属邑。宋为秀州属邑。元至元十四年，升为华亭府。十五年，改松江府，仍置华亭县以隶之。户一十六万三千九百三十一。至顺钱粮数。 领县二：

51. <span id="志第十四_地理五-51"></span>
华亭，上。倚郭。 上海。上。本华亭县地，至元二十七年，以户口繁多，置上海县，属松江府。

52. <span id="志第十四_地理五-52"></span>
江阴州，上。 唐初为暨州，后为江阴县，隶常州。宋为军。元至元十二年，依旧置军，行安抚司事。十四年，升为江阴路总管府，今降为江阴州。户五万三千八百二十一，口三十万一百七十七。

53. <span id="志第十四_地理五-53"></span>
浙东道宣慰司都元帅府元治婺州，大德六年移治庆元。

54. <span id="志第十四_地理五-54"></span>
庆元路，上。 唐为鄞州，又为明州，又为余姚郡。宋升庆元府。元至元十三年，改置宣慰司。十四年，改为庆元路总管府。户二十四万一千四百五十七，口五十一万一千一百一十三。领司一、县四、州二。

55. <span id="志第十四_地理五-55"></span>
录事司。

56. <span id="志第十四_地理五-56"></span>
县四

57. <span id="志第十四_地理五-57"></span>
鄞县，上。倚郭。 象山，中。 慈溪，中。 定海。中。

58. <span id="志第十四_地理五-58"></span>
州二

59. <span id="志第十四_地理五-59"></span>
奉化州，下。 唐析鄮县地置奉化县，隶明州。元元贞元年，升为奉化州，隶庆元。

60. <span id="志第十四_地理五-60"></span>
昌国州，下。 宋置昌国县。元至元十四年，升为州，仍置昌国县以隶之。

61. <span id="志第十四_地理五-61"></span>
后止立昌国州，隶庆元。

62. <span id="志第十四_地理五-62"></span>
衢州路，上。 本太末地，唐析婺州之西境置衢州，又改信安郡，又改为衢州。元至元十三年，改衢州路总管府。户一十万八千五百六十七，口五十四万三千六百六十。领司一、县五。

63. <span id="志第十四_地理五-63"></span>
录事司。

64. <span id="志第十四_地理五-64"></span>
县五

65. <span id="志第十四_地理五-65"></span>
西安，中。倚郭。 龙游，上。 江山，下。 常山，下。宋改信安，今复旧名。 开化。中。

66. <span id="志第十四_地理五-66"></span>
浙东海右道肃政廉访司

67. <span id="志第十四_地理五-67"></span>
婺州路，上。 唐初为婺州，又改东阳郡。宋为保宁军。元至元十三年，改婺州路。户二十二万一千一百一十八，口一百七万七千五百四十。领司一、县六、州一。

68. <span id="志第十四_地理五-68"></span>
录事司。

69. <span id="志第十四_地理五-69"></span>
县六

70. <span id="志第十四_地理五-70"></span>
金华，上。倚郭。 东阳，上。 义乌，上。 永康，中。 武义，中。 浦江。中。

71. <span id="志第十四_地理五-71"></span>
州一

72. <span id="志第十四_地理五-72"></span>
兰溪州，下。 本金华之西部三河戍，唐析置兰溪县，宋因之。元元贞元年，升州。

73. <span id="志第十四_地理五-73"></span>
绍兴路，上。 唐初为越州，又改会稽郡，又仍为越州。宋为绍兴府。元至元十三年，改绍兴路。户一十五万一千二百三十四，口五十二万一千五百八十八。

74. <span id="志第十四_地理五-74"></span>
领司一、县六、州二。

75. <span id="志第十四_地理五-75"></span>
录事司。

76. <span id="志第十四_地理五-76"></span>
县六

77. <span id="志第十四_地理五-77"></span>
山阴，上。 会稽，中。与山阴俱倚郭。有会稽山为南镇。 上虞，上。

78. <span id="志第十四_地理五-78"></span>
萧山，中。 嵊县，上。 新昌。中。

79. <span id="志第十四_地理五-79"></span>
州二

80. <span id="志第十四_地理五-80"></span>
余姚州，下。 唐余姚县，宋因之。元元贞元年升州。

81. <span id="志第十四_地理五-81"></span>
诸暨州，下。 宋诸暨县。元元贞元年升州。

82. <span id="志第十四_地理五-82"></span>
温州路，上。 唐初为东嘉州，又改永嘉郡，又为温州。宋升瑞安府。元至元十三年，置温州路。户一十八万七千四百三，口四十九万七千八百四十八。领司一、县二、州二。

83. <span id="志第十四_地理五-83"></span>
录事司。

84. <span id="志第十四_地理五-84"></span>
县二

85. <span id="志第十四_地理五-85"></span>
永嘉，上。倚郭。 乐清。下。

86. <span id="志第十四_地理五-86"></span>
州二

87. <span id="志第十四_地理五-87"></span>
瑞安州，下。 唐瑞安县，宋因之。元元贞元年升州。

88. <span id="志第十四_地理五-88"></span>
平阳州，下。 唐平阳县，宋因之。元元贞元年升州。

89. <span id="志第十四_地理五-89"></span>
台州路，上。 唐初为海州，复改台州，又改临海郡，又为德化军，宋因之。

90. <span id="志第十四_地理五-90"></span>
元至元十三年，置安抚司。十四年，改台州路总管府。户一十九万六千四百一十五，口一百万三千八百三十三。领司一、县四、州一。

91. <span id="志第十四_地理五-91"></span>
录事司。

92. <span id="志第十四_地理五-92"></span>
县四

93. <span id="志第十四_地理五-93"></span>
临海，上。倚郭。 仙居，上。 宁海，上。 天台。中。

94. <span id="志第十四_地理五-94"></span>
州一

95. <span id="志第十四_地理五-95"></span>
黄岩州，下。 唐为县，宋因之。元元贞元年升州。

96. <span id="志第十四_地理五-96"></span>
处州路，上。 唐初为括州，又改缙云郡，又为处州，宋因之。元至元十三年，立处州路总管府。户一十三万二千七百五十四，口四十九万三千六百九十二。

97. <span id="志第十四_地理五-97"></span>
领司一、县七。

98. <span id="志第十四_地理五-98"></span>
录事司。

99. <span id="志第十四_地理五-99"></span>
县七

100. <span id="志第十四_地理五-100"></span>
丽水，中。倚郭。 龙泉，中。 松阳，中。 遂昌，中。 青田，中。 缙云，中。 庆元。中。

101. <span id="志第十四_地理五-101"></span>
江东建康道肃政廉访司

102. <span id="志第十四_地理五-102"></span>
宁国路，上。 唐为宣州，又为宣城郡，又升宁国军。宋升宁国府。元至元十四年，升宁国路总管府。户二十三万二千五百三十八，口一百一十六万二千六百九十。领司一、县六。

103. <span id="志第十四_地理五-103"></span>
录事司。旧立四厢，元至元十四年，废四厢创立。

104. <span id="志第十四_地理五-104"></span>
县六

105. <span id="志第十四_地理五-105"></span>
宣城，上。倚郭。 南陵，中。 泾县，中。 宁国，中。 旌德，中。 太平。中。

106. <span id="志第十四_地理五-106"></span>
徽州路，上。 唐歙州。宋改徽州。元至元十四年，升徽州路。户一十五万七千四百七十一，口八十二万四千三百四。领司一、县五、州一。

107. <span id="志第十四_地理五-107"></span>
录事司。旧设四厢，至元十四年改置。

108. <span id="志第十四_地理五-108"></span>
县五

109. <span id="志第十四_地理五-109"></span>
歙县，上。倚郭。 休宁，中。 祈门，中。 黟县，下。 绩溪。

110. <span id="志第十四_地理五-110"></span>
中。

111. <span id="志第十四_地理五-111"></span>
州一

112. <span id="志第十四_地理五-112"></span>
婺源州，下。 本休宁县之回玉乡，唐析之置婺源县。元元贞元年升州。

113. <span id="志第十四_地理五-113"></span>
饶州路，上。 唐改鄱阳郡，仍改饶州，宋因之。元至元十四年，升饶州路总管府。户六十八万二百三十五，口四百三万六千五百七十。领司一、县三、州三。

114. <span id="志第十四_地理五-114"></span>
录事司。旧设三厢，至元十四年改立。

115. <span id="志第十四_地理五-115"></span>
县三

116. <span id="志第十四_地理五-116"></span>
鄱阳，上。倚郭。 德兴，上。 安仁。中。

117. <span id="志第十四_地理五-117"></span>
州三

118. <span id="志第十四_地理五-118"></span>
余干州，中。 唐以来为县，元元贞元年升州。

119. <span id="志第十四_地理五-119"></span>
浮梁州，中。 唐以来为县，元元贞元年升州。

120. <span id="志第十四_地理五-120"></span>
乐平州，中。 唐以来为县，元元贞元年升州。

121. <span id="志第十四_地理五-121"></span>
江南诸道行御史台

122. <span id="志第十四_地理五-122"></span>
集庆路，上。 唐武德初，置扬州东南道行台尚书省。后复为蒋州，罢行台，移扬州江都，改金陵曰白下，以其地隶润州。贞观中，更白下曰江宁。至德中，置江宁郡。乾元中，改升州。其后杨氏有其地，改为金陵府。南唐李氏又改为江宁府。

123. <span id="志第十四_地理五-123"></span>
宋平南唐，复为升州。仁宗以升王建国，升建康军。高宗改建康府，建行都，又为沿江制置司治所。元至元十二年归附。十四年，升建康路。初立行御史台于扬州，既而徙杭州，又徙江州，又还杭州；二十三年，自杭州徙治建康。天历二年，以文宗潜邸，改建康路为集庆路。户二十一万四千五百四十八，口一百七万二千六百九十。领司一、县三、州二。

124. <span id="志第十四_地理五-124"></span>
录事司。

125. <span id="志第十四_地理五-125"></span>
县三

126. <span id="志第十四_地理五-126"></span>
上元，中。倚郭。 江宁，中。倚郭。 句容。中。

127. <span id="志第十四_地理五-127"></span>
州二

128. <span id="志第十四_地理五-128"></span>
溧水州，中。 唐以来皆为县，元元贞元年升州。

129. <span id="志第十四_地理五-129"></span>
溧阳州，中。 唐以来并为县，元至元十六年，升为溧阳路。二十七年，复降为县，后复升为州。

130. <span id="志第十四_地理五-130"></span>
太平路，下。 唐置南豫州。宋为太平州。至元十四年，升为太平路。户七万六千二百二，口四十四万六千三百七十一。领司一、县三。

131. <span id="志第十四_地理五-131"></span>
录事司。旧设四厢，至元十四年改立。

132. <span id="志第十四_地理五-132"></span>
县三

133. <span id="志第十四_地理五-133"></span>
当涂，中。倚郭。 芜湖，中。 繁昌。下。

134. <span id="志第十四_地理五-134"></span>
池州路，下。 唐于秋浦县置池州，后废，以县隶宣州，未几复置。宋仍为池州。元至元十四年，升为路。户六万八千五百四十七，口三十六万六千五百六十七。领司一、县六。

135. <span id="志第十四_地理五-135"></span>
录事司。

136. <span id="志第十四_地理五-136"></span>
县六

137. <span id="志第十四_地理五-137"></span>
贵池，下。倚郭。即秋浦县，吴改为贵池。 青阳，下。 建德，下。

138. <span id="志第十四_地理五-138"></span>
铜陵，下。 石埭，中。 东流。下。

139. <span id="志第十四_地理五-139"></span>
信州路，上。 唐乾元以前，为衢、饶、抚、建四州之地。乾元元年，始割衢之玉山、常山，饶之弋阳及抚、建二州之地置信州。宋因之。元至元十四年，升为路。户一十三万二千二百九十，口六十六万二千二百五十八。领司一、县五。

140. <span id="志第十四_地理五-140"></span>
录事司。

141. <span id="志第十四_地理五-141"></span>
县五

142. <span id="志第十四_地理五-142"></span>
上饶，上。倚郭。 玉山，中。 弋阳，中。 贵溪，中。 永丰。

143. <span id="志第十四_地理五-143"></span>
中。

144. <span id="志第十四_地理五-144"></span>
广德路，下。 唐初，以绥安县置桃州，后废州，改绥安为广德县。宋为广德军。元至元十四年，升为路。户五万六千五百一十三，口三十三万九千七百八十。

145. <span id="志第十四_地理五-145"></span>
领司一、县二。

146. <span id="志第十四_地理五-146"></span>
录事司。

147. <span id="志第十四_地理五-147"></span>
县二

148. <span id="志第十四_地理五-148"></span>
广德，中。倚郭。 建平。中。

149. <span id="志第十四_地理五-149"></span>
铅山州，中。 本建、抚二州之地，山产铜铅。后唐析上饶、弋阳五乡为铜场，继升为县，属信州。宋因之。元至元二十九年，割上饶之乾元、永乐二乡，弋阳之新政、善政二乡来属，升为铅山州，直隶行省。户二万六千三十五。至顺钱粮数。

150. <span id="志第十四_地理五-150"></span>
福建道宣慰使司都元帅府大德元年立。

151. <span id="志第十四_地理五-151"></span>
福建闽海道肃政廉访司

152. <span id="志第十四_地理五-152"></span>
福州路，上。 唐为闽州，后改福州，又为长乐郡，又为威武军。宋为福建路。元至元十五年，为福州路。十八年，迁泉州行省于本州。十九年，复还泉州。

153. <span id="志第十四_地理五-153"></span>
二十年，仍迁本州。二十二年，并入杭州。户七十九万九千六百九十四，口三百八十七万五千一百二十七。领司一、县九、州二。州领二县。

154. <span id="志第十四_地理五-154"></span>
录事司。至元十五年，行中书省于在城十二厢分四隅，置录事司。十六年，并其二，置东西二司。二十年，复并为一。

155. <span id="志第十四_地理五-155"></span>
县九

156. <span id="志第十四_地理五-156"></span>
闽县，中。倚郭。 侯官，中。倚郭。 怀安，中。 古田，上。

157. <span id="志第十四_地理五-157"></span>
闽清，中。 长乐，中。 连江，中。 罗源，中。 永福。中。

158. <span id="志第十四_地理五-158"></span>
州二

159. <span id="志第十四_地理五-159"></span>
福清州，下。 唐析长乐八乡置万安县，又改福唐，又改福清。元元贞元年升为州。

160. <span id="志第十四_地理五-160"></span>
福宁州，上。 唐长溪县，元升为福宁州。领二县：

161. <span id="志第十四_地理五-161"></span>
宁德，中。 福安。中。

162. <span id="志第十四_地理五-162"></span>
建宁路，下。 唐初为建州，又改建安郡。宋升建宁军。元至元二十六年，升为路。户一十二万七千二百五十四，口五十万六千九百二十六。领司一、县七。

163. <span id="志第十四_地理五-163"></span>
录事司。

164. <span id="志第十四_地理五-164"></span>
县七

165. <span id="志第十四_地理五-165"></span>
建安，中。 瓯宁，中。与建安俱倚郭。 浦城，中。 建阳，中。

166. <span id="志第十四_地理五-166"></span>
崇安，中。 松溪，下。 政和。下。

167. <span id="志第十四_地理五-167"></span>
泉州路，上。 唐置武荣州，又改泉州。宋为平海军。元至元十四年，立行宣慰司，兼行征南元帅府事。十五年，改宣慰司为行中书省，升泉州路总管府。十八年，迁行省于福州路。十九年，复还泉州。二十年，仍迁福州路。户八万九千六十，口四十五万五千五百四十五。领司一、县七。

168. <span id="志第十四_地理五-168"></span>
录事司。至元十五年，立南北二司。十六年，并为一。

169. <span id="志第十四_地理五-169"></span>
县七

170. <span id="志第十四_地理五-170"></span>
晋江，中。倚郭。 南安，中。 惠安，下。 同安，下。 永春，下。 安溪，下。 德化。下。

171. <span id="志第十四_地理五-171"></span>
兴化路，下。 宋置太平军，又改兴化军，先治兴化，后迁莆田。元至元十四年，升兴化路。户六万七千七百三十九，口三十五万二千五百三十四。领司一、县三。

172. <span id="志第十四_地理五-172"></span>
录事司。

173. <span id="志第十四_地理五-173"></span>
县三

174. <span id="志第十四_地理五-174"></span>
莆田，中。宋置兴化军，迁治莆田。元至元十三年，割左右二厢属录事司，县如故。 仙游，下。 兴化。下。军治元在此，后移于莆田，此县为属邑。

175. <span id="志第十四_地理五-175"></span>
邵武路，下。 唐邵武县，属建州。宋置邵武军。元至元十三年，为邵武路。

176. <span id="志第十四_地理五-176"></span>
户六万四千一百二十七，口二十四万八千七百六十一。领司一、县四。

177. <span id="志第十四_地理五-177"></span>
录事司。

178. <span id="志第十四_地理五-178"></span>
县四

179. <span id="志第十四_地理五-179"></span>
邵武，中。倚郭。 光泽，中。 泰宁，中。 建宁。中。

180. <span id="志第十四_地理五-180"></span>
延平路，下。 五代为延平镇，王延政始以镇为镡州。南唐置剑州。宋以利州路亦有剑州，乃称此为南剑州。元至元十五年，升南剑路，后改延平路。户八万九千八百二十五，口四十三万五千八百六十九。领司一、县五。

181. <span id="志第十四_地理五-181"></span>
录事司。

182. <span id="志第十四_地理五-182"></span>
县五

183. <span id="志第十四_地理五-183"></span>
南平，中。倚郭。 尤溪，中。 沙县，中。 顺昌，中。 将乐。

184. <span id="志第十四_地理五-184"></span>
中。

185. <span id="志第十四_地理五-185"></span>
汀州路，下。 唐开福、抚二州山洞置州，治新罗，后改临汀郡，又仍为汀州。宋隶福建路。元至元十五年，升为汀州路。户四万一千四百二十三，口二十三万八千一百二十七。领司一、县六。本路屯田二百二十五顷。

186. <span id="志第十四_地理五-186"></span>
录事司。

187. <span id="志第十四_地理五-187"></span>
县六

188. <span id="志第十四_地理五-188"></span>
长汀，中。倚郭。 宁化，中。 清流，下。 莲城，下。 上杭，下。 武平。下。

189. <span id="志第十四_地理五-189"></span>
漳州路，下。 唐析闽州西南境置，后改漳浦郡，又复为漳州。宋因之。元至元十六年，升漳州路。户二万一千六百九十五，口一十万一千三百六。领司一、县五。本路屯田二百五十顷。

190. <span id="志第十四_地理五-190"></span>
录事司。

191. <span id="志第十四_地理五-191"></span>
县五

192. <span id="志第十四_地理五-192"></span>
龙溪，下。倚郭。 漳浦，下。 龙岩，下。 长泰，下。 南靖。

193. <span id="志第十四_地理五-193"></span>
下。本南胜，改今名。

194. <span id="志第十四_地理五-194"></span>
江西等处行中书省，为路一十八、州九，属州十三，属县七十八。本省马站八十五处，水站六十九处。

195. <span id="志第十四_地理五-195"></span>
江西湖东道肃政廉访司

196. <span id="志第十四_地理五-196"></span>
龙兴路，上。 唐初为洪州，又为豫章郡，又仍为洪州。宋升隆兴府。元至元十二年，设行都元帅府及安抚司，仍领南昌、新建、丰城、进贤、奉新、靖安、分宁、武宁八县，置录事司。十四年，改元帅府为江西道宣慰司，本路为总管府，立行中书省。十五年，立江西湖东道提刑按察司，移省于赣州。十六年，复还隆兴。

197. <span id="志第十四_地理五-197"></span>
十七年，并入福建行省，止立宣慰司。十九年复立，罢宣慰司，隶皇太子位。二十一年，改隆兴府为龙兴。二十三年，丰城县升富州，武宁县置宁州，领武宁、分宁二县。大德五年，以分宁县置宁州，武宁县隶龙兴路。户三十七万一千四百三十六，口一百四十八万五千七百四十四。至元二十七年抄籍数。 领司一、县六、州二。

198. <span id="志第十四_地理五-198"></span>
录事司。宋以南昌、新建二县分置九厢。元至元十三年，废城内六厢，置录事司。

199. <span id="志第十四_地理五-199"></span>
县六

200. <span id="志第十四_地理五-200"></span>
南昌，上。倚郭。至元二十年，割录事司所领城外二厢、东南两关来属。

201. <span id="志第十四_地理五-201"></span>
新建，上。倚郭。 进贤，中。 奉新，中。 靖安，中。 武宁。中。

202. <span id="志第十四_地理五-202"></span>
至元二十三年，置宁州，县为倚郭。大德五年，于分宁县置宁州，武宁直隶本路。

203. <span id="志第十四_地理五-203"></span>
州二

204. <span id="志第十四_地理五-204"></span>
富州，上。 本富城县，又曰丰城。唐自丰水之西徙治章水东，即今治所。

205. <span id="志第十四_地理五-205"></span>
宋属隆兴府。元至元十九年，隶皇太子位。二十三年，升为富州。

206. <span id="志第十四_地理五-206"></span>
宁州，中。 唐分宁县。宋因之。元至元二十三年，于武宁县置宁州，武宁为倚郭县。大德八年，割武宁直隶本路，遂徙州治于分宁。

207. <span id="志第十四_地理五-207"></span>
吉安路，上。 唐为吉州，又为庐陵郡。宋升为上州。元至元十四年，升吉州路总管府，置录事司，领一司、八县。元贞元年，吉水、安福、太和、永新四县升州，改吉州为吉安路。户四十四万四千八十三，口二百二十二万四百一十五。领司一、县五、州四。大德二年，吉、赣立屯田。

208. <span id="志第十四_地理五-208"></span>
录事司。

209. <span id="志第十四_地理五-209"></span>
县五

210. <span id="志第十四_地理五-210"></span>
庐陵，上。倚郭。 永丰，上。 万安，中。 龙泉，中。 永宁。

211. <span id="志第十四_地理五-211"></span>
下。至顺间，分永新州立。

212. <span id="志第十四_地理五-212"></span>
州四

213. <span id="志第十四_地理五-213"></span>
吉水州，中。 旧为县。元元贞元年升州。

214. <span id="志第十四_地理五-214"></span>
安福州，中。 唐初以县置颍州，后废，复为县。元元贞元年升州。

215. <span id="志第十四_地理五-215"></span>
太和州，下。 唐初置南平州，后废为县。元元贞元年升州。

216. <span id="志第十四_地理五-216"></span>
永新州，下。 唐为县。元元贞元年升州。

217. <span id="志第十四_地理五-217"></span>
瑞州路，上。 唐改建成县曰高安，即其地置靖州，又改筠州。宋为高安郡，又改瑞州。元至元十四年，升瑞州路，领一司、三县。元贞元年，升新昌县为州。

218. <span id="志第十四_地理五-218"></span>
户一十四万四千五百七十二，口七十二万二千三百二。领司一、县二、州一。

219. <span id="志第十四_地理五-219"></span>
录事司。至元十四年始立。

220. <span id="志第十四_地理五-220"></span>
县二

221. <span id="志第十四_地理五-221"></span>
高安，上。倚郭。 上高。中。

222. <span id="志第十四_地理五-222"></span>
州一

223. <span id="志第十四_地理五-223"></span>
新昌州，下。 唐为建成县，属靖州，后省入高安。宋割高安、上高二县地，升盐步镇为新昌县。元元贞元年升州。

224. <span id="志第十四_地理五-224"></span>
袁州路，上。 唐为袁州，又为宜春郡。元至元十三年，置安抚司。十四年，改总管府，领四县，设录事司，隶湖南行省。十九年，升路，隶江西行省。元贞元年，萍乡县升州。户一十九万八千五百六十三，口九十九万二千八百一十五。领司一、县三、州一。

225. <span id="志第十四_地理五-225"></span>
录事司。至元十三年，设兵马司。十四年，改录事司。

226. <span id="志第十四_地理五-226"></span>
县三

227. <span id="志第十四_地理五-227"></span>
宜春，上。倚郭。 分宜，上。 万载。中。

228. <span id="志第十四_地理五-228"></span>
州一

229. <span id="志第十四_地理五-229"></span>
萍乡州，中。 本为县。元贞元年升州。

230. <span id="志第十四_地理五-230"></span>
临江路，上。 唐改建成为高安，而萧滩镇实高安境内。南唐升镇为清江县，属洪州，后又属筠州。宋即清江县置临江军，隶江南西道。元至元十三年，隶江西行都元帅府。十四年，改临江路总管府。元贞元年，新淦、新喻二县升州。户一十五万八千三百四十八，口七十九万一千七百四十。领司一、县一、州二。

231. <span id="志第十四_地理五-231"></span>
录事司。宋隶都监司。元至元十三年，设兵马司。十五年，改录事司。

232. <span id="志第十四_地理五-232"></span>
县一

233. <span id="志第十四_地理五-233"></span>
清江。上。宋即县治置临江军。元至元十四年，升军为路，而县为倚郭。

234. <span id="志第十四_地理五-234"></span>
州二

235. <span id="志第十四_地理五-235"></span>
新淦州，中。 唐以来为县。元元贞元年升州。

236. <span id="志第十四_地理五-236"></span>
新喻州，中。 唐以来为县。元元贞元年升州。

237. <span id="志第十四_地理五-237"></span>
抚州路，上。 唐初为抚州，又为临川郡，又仍为抚州。元至元十二年，复为抚州。十四年，升抚州路总管府。户二十一万八千四百五十五，口一百九万二千二百七十五。领司一、县五。

238. <span id="志第十四_地理五-238"></span>
录事司。至元十四年，废宋三厢立。

239. <span id="志第十四_地理五-239"></span>
县五

240. <span id="志第十四_地理五-240"></span>
临川，上。 崇仁，上。 金溪，上。 宜黄，中。 乐安。中。

241. <span id="志第十四_地理五-241"></span>
江州路，下。 唐初为江州，又改浔阳郡，又仍为江州。宋为定江军。元至元十二年，置江东西宣抚司。十三年，改为江西大都督府，隶扬州行省。十四年，罢都督府，升江州路，隶龙兴行都元帅府，后置行中书省，江州直隶焉。十六年，隶黄蕲等路宣慰司。二十二年，复隶行省。户八万三千九百七十七，口五十万三千八百五十二。领司一、县五。

242. <span id="志第十四_地理五-242"></span>
录事司。宋隶都监司。元至元十二年，设兵马司。十四年，置录事司。

243. <span id="志第十四_地理五-243"></span>
县五

244. <span id="志第十四_地理五-244"></span>
德化，中。唐浔阳县。 瑞昌，中。 彭泽，中。 湖口，中。 德安。中。

245. <span id="志第十四_地理五-245"></span>
南康路，下。 唐属江州。宋置南康军，治星子县。元至元十四年，升南康路，隶江淮行省。二十二年，割属江西，领一司、三县。户九万五千六百七十八，口四十七万八千三百九十。领司一、县二、州一。

246. <span id="志第十四_地理五-246"></span>
录事司。

247. <span id="志第十四_地理五-247"></span>
县二

248. <span id="志第十四_地理五-248"></span>
星子，下。南康治所。 都昌。上。

249. <span id="志第十四_地理五-249"></span>
州一

250. <span id="志第十四_地理五-250"></span>
建昌州，下。 唐初置南昌州，后废，属洪州。宋属南康军。元元贞元年升州。

251. <span id="志第十四_地理五-251"></span>
赣州路，上。 唐初为虔州，又为南康郡，又仍为虔州。宋改赣州。元至元十四年，升赣州路总管府。十五年，设录事司，领一司、十县，隶江西省。二十四年，并龙南入信丰，安远入会昌。大德元年，宁都、会昌二县升州，割瑞金隶会昌。

252. <span id="志第十四_地理五-252"></span>
至大三年，复置龙南、安远二县，属宁都。户七万一千二百八十七，口二十八万五千一百四十八。领司一、县五、州二。州领三县。本路屯田五百一十余顷。

253. <span id="志第十四_地理五-253"></span>
录事司。

254. <span id="志第十四_地理五-254"></span>
县五

255. <span id="志第十四_地理五-255"></span>
赣县，上。州治所。 兴国，中。 信丰，下。 雩都，下。 石城。

256. <span id="志第十四_地理五-256"></span>
下。

257. <span id="志第十四_地理五-257"></span>
州二

258. <span id="志第十四_地理五-258"></span>
宁都州，下。 唐为县。元大德元年，升宁都州。领二县：

259. <span id="志第十四_地理五-259"></span>
龙南，下。至元二十四年，并入信丰县。至大三年复置。 安远。下。至元二十四年，省入会昌县。至大三年复置。

260. <span id="志第十四_地理五-260"></span>
会昌州，下。 本雩都地。唐属虔州。宋升县之九州镇为会昌县，复升为军。

261. <span id="志第十四_地理五-261"></span>
元大德元年，升会昌州。领一县：

262. <span id="志第十四_地理五-262"></span>
瑞金。下。旧属虔州，大德元年来属。

263. <span id="志第十四_地理五-263"></span>
建昌路，下。 本南城县，属抚州。南唐升建武军。宋升建昌军。元至元十四年，改建昌路总管府，割南城置录事司。十九年，南丰县升州，直隶行省。户九万二千二百二十三，口五十五万三千三百三十八。领司一、县三。

264. <span id="志第十四_地理五-264"></span>
录事司。至元十四年立。

265. <span id="志第十四_地理五-265"></span>
县三

266. <span id="志第十四_地理五-266"></span>
南城，中。 新城，中。 广昌。中。

267. <span id="志第十四_地理五-267"></span>
南安路，下。 唐升大庾镇为县，属虔州。宋以县置南安军。元至元十四年，改南安路总管府。十五年，割大庾县在城四坊，设录事司。十六年，废录事司。户五万六百一十一，口三十万三千六百六十六。领县三：

268. <span id="志第十四_地理五-268"></span>
大庾，中。倚郭。 南康，中。 上犹。下。南唐为上犹。宋改南安。至元十六年，改永清，后复为上犹。

269. <span id="志第十四_地理五-269"></span>
南丰州，下。 唐为南丰县，隶抚州。宋改隶建昌军。元至元十九年，升为州，直隶行省。户二万五千七十八，口一十二万八千九百。

270. <span id="志第十四_地理五-270"></span>
广东道宣慰使司都元帅府

271. <span id="志第十四_地理五-271"></span>
海北广东道肃政廉访司

272. <span id="志第十四_地理五-272"></span>
广州路，上。 唐以广州为岭南五府节度五管经略使治所，又改南海郡，又仍为广州。宋升为帅府。元至元十三年内附，后又叛。十五年克之，立广东道宣慰司，立总管府并录事司。元领八县，而怀集一县割属贺州。户一十七万二百一十六，口一百二万一千二百九十六。领司一、县七。

273. <span id="志第十四_地理五-273"></span>
录事司。至元十六年立，以州之东城、西城、子城并番禺、南海二县在城民户隶之。

274. <span id="志第十四_地理五-274"></span>
县七

275. <span id="志第十四_地理五-275"></span>
南海，中。 番禺，下。与南海俱倚郭。 东筦，中。 增城，中。

276. <span id="志第十四_地理五-276"></span>
香山，下。 新会，下。 清远。下。

277. <span id="志第十四_地理五-277"></span>
韶州路，下。 唐初为番州，又更名东衡州，又改韶州，又为始兴郡，又仍为韶州。元至元十三年内附，未几广人叛，十五年始定，立总管府，设录事司。户一万九千五百八十四，口一十七万六千二百五十六。领司一、县四。

278. <span id="志第十四_地理五-278"></span>
录事司。

279. <span id="志第十四_地理五-279"></span>
县四

280. <span id="志第十四_地理五-280"></span>
曲江，中。元初分县城西厢地及城外三厢，属录事司。 乐昌，下。 仁化，下。 乳源。下。

281. <span id="志第十四_地理五-281"></span>
惠州路，下。 唐循州。宋改惠州，又改博罗郡，又复为惠州。元至元十六年，改惠州路总管府。户一万九千八百三，口九万九千一十五。领县四：

282. <span id="志第十四_地理五-282"></span>
归善，下。倚郭。 博罗，下。 海丰，下。 河源。下。

283. <span id="志第十四_地理五-283"></span>
南雄路，下。 本始兴县。唐初属韶州。五代刘氏割韶之浈昌、始兴二县置雄州。宋以河北有雄州，改为南雄州。元至元十五年，改南雄路总管府。户一万七百九十二，口五万三千九百六十。领县二：

284. <span id="志第十四_地理五-284"></span>
保昌，下。本浈昌，宋改今名。 始兴。下。

285. <span id="志第十四_地理五-285"></span>
潮州路，下。 唐初为潮州，又改潮阳郡，又复为潮州。元至元十五年归附。

286. <span id="志第十四_地理五-286"></span>
十六年，改为总管府，以孟招讨镇守，未几移镇漳州，土豪各据其地。二十一年，广东道宣慰使月的迷失以兵来招谕。二十三年，复为江西等处行枢密院副使兼广东道宣慰使以镇之，始定。户六万三千六百五十，口四十四万五千五百五十。领司一、县三。

287. <span id="志第十四_地理五-287"></span>
录事司。至元二十二年始立。

288. <span id="志第十四_地理五-288"></span>
县三

289. <span id="志第十四_地理五-289"></span>
海阳，下。倚郭。 潮阳，下。 揭阳。下。

290. <span id="志第十四_地理五-290"></span>
德庆路，下。 唐初为南康州，又名康州，又改晋康郡。宋升德庆府。元至元十三年，徇广东，既取广州，而德庆未下。十四年，广西宣慰司以兵取之，改隶广西道。十七年，立德庆路总管府，后仍属广东道。户一万二千七百五，口三万二千九百九十七。领县二：

291. <span id="志第十四_地理五-291"></span>
端溪，下。 泷水。下。

292. <span id="志第十四_地理五-292"></span>
肇庆路，下。 唐初为端州，又改高要郡，又仍为端州。宋升肇庆府。元至元十三年，徇广东，惟肇庆未附。十六年，广南西道宣慰司定之，因隶广西。十七年，改为下路总管府，仍属广东。户三万三千三百三十八，口五万五千四百二十九。

293. <span id="志第十四_地理五-293"></span>
领县二：

294. <span id="志第十四_地理五-294"></span>
高要，中。倚郭。 四会。中。

295. <span id="志第十四_地理五-295"></span>
英德州，下。 唐洭州。五代南汉为英州。宋升英德府。元至元十三年归附。

296. <span id="志第十四_地理五-296"></span>
十五年，立英德路总管府。二十三年，降为散州。大德四年，复为路。本州素为寇盗渊薮。大德四年，达鲁花赤脱欢察兒此岁招降群盗至二千余户，遂升英德为路，命脱欢察兒为达鲁花赤兼万户以镇之。 至大元年，复降为州。领县一：

297. <span id="志第十四_地理五-297"></span>
翁源。大德五年置。

298. <span id="志第十四_地理五-298"></span>
梅州，下。 唐为程乡县，属潮州。五代南汉置敬州。宋改梅州。元至元十三年归附。十六年，置总管府。二十三年，改为散州。户二千四百七十八，口一万四千八百六十五。领县一：

299. <span id="志第十四_地理五-299"></span>
程乡。

300. <span id="志第十四_地理五-300"></span>
南恩州，下。 唐恩州，又为齐安郡。宋改南恩州。元至元十三年置南恩路总管府，十九年降为散州。户一万九千三百七十三，口九万六千八百六十五。领县二：

301. <span id="志第十四_地理五-301"></span>
阳江，下。 阳春。下。

302. <span id="志第十四_地理五-302"></span>
封州，下。 唐改为临封郡，后复为封州。元至元十三年归附。明年，广人叛，广西宣慰司以兵定之，遂隶西道。十六年，立封州路总管府，后又降为散州，仍属东道。户二千七十七，口一万七百四十二。领县二：

303. <span id="志第十四_地理五-303"></span>
封川，下。 开建。下。

304. <span id="志第十四_地理五-304"></span>
新州，下。 唐改为新昌郡，后复为新州。元至元十六年，置新州路总管府。

305. <span id="志第十四_地理五-305"></span>
十九年，降为散州。户一万一千三百一十六，口六万七千八百九十六。领县一：

306. <span id="志第十四_地理五-306"></span>
新兴。下。

307. <span id="志第十四_地理五-307"></span>
桂阳州，下。 本桂阳县，唐、宋因之。元至元十三年内附。十九年，升桂阳县为散州，割连州阳山县来属，为蒙古忽都虎郡王分地，元隶湖南道宣慰司，后隶广东道。户六千三百五十六，口二万五千六百五十五。领县一：

308. <span id="志第十四_地理五-308"></span>
阳山。下。唐属连州，宋因之。至元十九年割以来属。

309. <span id="志第十四_地理五-309"></span>
连州，下。 唐改连山郡，复改连州。元至元十三年，置安抚司，直隶行中书省。十七年，废安抚司，升为连州路总管府，隶湖南道宣慰司。十九年，降为散州，隶广东道。户四千一百五十四，口七千一百四十一。领县一：

310. <span id="志第十四_地理五-310"></span>
连山，下。

311. <span id="志第十四_地理五-311"></span>
循州，下。 唐改为海丰郡，仍改循州。宋为博罗郡。元至元十三年，立总管府。二十三年，降为散州。户一千六百五十八，口八千二百九十。领县三：

312. <span id="志第十四_地理五-312"></span>
龙川，下。 兴宁，下。 长乐。下。
