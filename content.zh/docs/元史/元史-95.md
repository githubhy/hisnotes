---
weight: 96
title: 志第四十四 食货三
---

# 志第四十四 食货三

## 岁赐

1. <span id="志第四十四_食货三-岁赐-1"></span>
自昔帝王于其宗族姻戚必致其厚者，所以明亲亲之义也。元之为制，其又厚之至者欤！凡诸王及后妃公主，皆有食采分地。其路府州县得荐其私人以为监，秩禄受命如王官，而不得以岁月通选调。其赋则五户出丝一斤，不得私征之，皆输诸有司之府，视所当得之数而给与之。其岁赐则银币各有差，始定于太宗之时，而增于宪宗之日。及世祖平江南，又各益以民户。时科差未定，每户折支中统钞五钱，至成宗复加至二贯。其亲亲之义若此，诚可谓厚之至矣。至于勋臣亦然，又所以大报功也。故详著其所赐之人，及其数之多寡于后。

2. <span id="志第四十四_食货三-岁赐-2"></span>
诸王

3. <span id="志第四十四_食货三-岁赐-3"></span>
太祖叔答里真官人位：

4. <span id="志第四十四_食货三-岁赐-4"></span>
岁赐，银三十锭，段一百匹。

5. <span id="志第四十四_食货三-岁赐-5"></span>
五户丝，丙申年，分拨宁海州一万户。延祐六年，实有四千五百三十二户，计丝一千八百一十二斤。

6. <span id="志第四十四_食货三-岁赐-6"></span>
江南户钞，至元十八年，拨南丰州一万一千户，计钞四百四十锭。

7. <span id="志第四十四_食货三-岁赐-7"></span>
太祖弟搠只哈撒兒大王子淄川王位：

8. <span id="志第四十四_食货三-岁赐-8"></span>
岁赐，银一百锭，段三百匹。

9. <span id="志第四十四_食货三-岁赐-9"></span>
五户丝，丙申年，分拨般阳路二万四千四百九十三户。延祐六年，实有七千九百五十四户，计丝三千六百五十六斤。

10. <span id="志第四十四_食货三-岁赐-10"></span>
江南户钞，至元十三年，分拨信州路三万户，计钞一千二百锭。

11. <span id="志第四十四_食货三-岁赐-11"></span>
太祖弟哈赤温大王子济南王位：

12. <span id="志第四十四_食货三-岁赐-12"></span>
岁赐，银一百锭，绵六百二十五斤，小银色丝五千斤，段三百匹，羊皮一千张。

13. <span id="志第四十四_食货三-岁赐-13"></span>
五户丝，丙申年，分拨济南路五万五千二百户。延祐六年，实有二万一千七百八十五户，计丝九千六百四十八斤。

14. <span id="志第四十四_食货三-岁赐-14"></span>
江南户钞，至元十八年，分拨建昌路六万五千户，计钞二千六百锭。

15. <span id="志第四十四_食货三-岁赐-15"></span>
太祖弟斡真那颜位：

16. <span id="志第四十四_食货三-岁赐-16"></span>
岁赐，银一百锭，绢五千九十八匹，绵五千九十八斤，段三百匹，诸物折中统钞一百二十锭，羊皮五百张，金一十六锭四十五两。

17. <span id="志第四十四_食货三-岁赐-17"></span>
五户丝，丙申年，分拨益都路等处六万二千一百五十六户。延祐六年，实有二万八千三百一户，计丝一万一千四百二十五斤。

18. <span id="志第四十四_食货三-岁赐-18"></span>
江南户钞，至元十八年，分拨建宁路七万一千三百七十七户，计钞二千八百五十五锭。

19. <span id="志第四十四_食货三-岁赐-19"></span>
太祖弟孛罗古大王子广宁王位：

20. <span id="志第四十四_食货三-岁赐-20"></span>
岁赐，银一百锭，段三百匹。

21. <span id="志第四十四_食货三-岁赐-21"></span>
五户丝，丙申年，分拨恩州一万一千六百三户。延祐六年，实有二千四百二十户，计丝一千三百五十九斤。

22. <span id="志第四十四_食货三-岁赐-22"></span>
江南户钞，至元十八年，分拨铅山州一万八千户，计钞七百二十锭.。

23. <span id="志第四十四_食货三-岁赐-23"></span>
太祖长子术赤大王位：

24. <span id="志第四十四_食货三-岁赐-24"></span>
岁赐，段三百匹，常课段一千匹。

25. <span id="志第四十四_食货三-岁赐-25"></span>
五户丝，丙申年，分拨平阳四万一千三百二户。戊戌年，真定晋州一万户。

26. <span id="志第四十四_食货三-岁赐-26"></span>
江南户钞，至元十八年，分拨永州六万户，计钞二千四百锭。

27. <span id="志第四十四_食货三-岁赐-27"></span>
太祖次子茶合大王位：

28. <span id="志第四十四_食货三-岁赐-28"></span>
岁赐，银一百锭，段三百匹，绵六百二十五斤，常课金六锭六两。

29. <span id="志第四十四_食货三-岁赐-29"></span>
五户丝，丙申年，分拨太原四万七千三百三十户。戊戌年，真定深州一万户。

30. <span id="志第四十四_食货三-岁赐-30"></span>
延祐六年，实有一万七千二百一十一户，计丝六千八百三十八斤。

31. <span id="志第四十四_食货三-岁赐-31"></span>
江南户钞，至元十八年，分拨澧州路六万七千三百三十户，计钞二千六百九十三锭。

32. <span id="志第四十四_食货三-岁赐-32"></span>
太祖第三子太宗子定宗位：

33. <span id="志第四十四_食货三-岁赐-33"></span>
岁赐，银一十六锭三十三两，段五十匹。

34. <span id="志第四十四_食货三-岁赐-34"></span>
五户丝，丙申年，分拨大名六万八千五百九十三户。延祐六年，实有一万二千八百三十五户，计丝五千一百九十三斤。

35. <span id="志第四十四_食货三-岁赐-35"></span>
太祖第四子睿宗子阿里不哥大王位：

36. <span id="志第四十四_食货三-岁赐-36"></span>
岁赐，银一百锭，段三百匹。

37. <span id="志第四十四_食货三-岁赐-37"></span>
五户丝，丙申年，分拨真定路八万户。延祐六年，实有一万五千二十八户，计丝五千一十三斤。

38. <span id="志第四十四_食货三-岁赐-38"></span>
江南户钞，至元十八年，分拨抚州路一十万四千户，计钞四千一百六十锭。

39. <span id="志第四十四_食货三-岁赐-39"></span>
太祖第五子兀鲁赤太子。无嗣 。

40. <span id="志第四十四_食货三-岁赐-40"></span>
太祖第六子阔列坚太子子河间王位：

41. <span id="志第四十四_食货三-岁赐-41"></span>
岁赐，银一百锭，段三百匹。

42. <span id="志第四十四_食货三-岁赐-42"></span>
五户丝，丙申年，分拨河间路四万五千九百三十户。延祐六年，实有一万一百四十户，计丝四千四百七十九斤。

43. <span id="志第四十四_食货三-岁赐-43"></span>
江南户钞，至元十八年，分拨衡州路五万三千九百三十户，计钞二千一百五十七锭。

44. <span id="志第四十四_食货三-岁赐-44"></span>
太宗子合丹大王位：

45. <span id="志第四十四_食货三-岁赐-45"></span>
岁赐，银一十六锭三十三两，段五十匹。

46. <span id="志第四十四_食货三-岁赐-46"></span>
五户丝，丁巳年，分拨汴梁在城户。至元三年，改拨郑州。延祐六年，实有二千三百五十六户，计丝九百三十六斤。

47. <span id="志第四十四_食货三-岁赐-47"></span>
江南户钞，至元十八年，分拨常宁州二千五百户，计钞一百锭。

48. <span id="志第四十四_食货三-岁赐-48"></span>
太宗子灭里大王位：

49. <span id="志第四十四_食货三-岁赐-49"></span>
岁赐，银一十六锭三十三两，段五十匹。

50. <span id="志第四十四_食货三-岁赐-50"></span>
五户丝，丁巳年，分拨汴梁在城户。至元三年，改拨钧州一千五百八十四户。

51. <span id="志第四十四_食货三-岁赐-51"></span>
延祐六年，实有二千四百九十六户，计丝九百九十七斤。

52. <span id="志第四十四_食货三-岁赐-52"></span>
太宗子合失大王位：

53. <span id="志第四十四_食货三-岁赐-53"></span>
岁赐，银一十六锭三十三两，段五十匹。

54. <span id="志第四十四_食货三-岁赐-54"></span>
五户丝，丁巳年，分拨汴梁路在城户。至元三年，改拨蔡州三千八百一十六户。

55. <span id="志第四十四_食货三-岁赐-55"></span>
延祐六年，实有三百八十八户，计丝一百五十四斤。

56. <span id="志第四十四_食货三-岁赐-56"></span>
太宗子阔出太子位：

57. <span id="志第四十四_食货三-岁赐-57"></span>
岁赐，银六十六锭三十三两，段一百五十匹。

58. <span id="志第四十四_食货三-岁赐-58"></span>
五户丝，丁巳年，分拨汴梁路在城户。至元三年，改拨睢州五千二百一十四户。

59. <span id="志第四十四_食货三-岁赐-59"></span>
延祐六年，实有一千九百三十七户，计丝七百六十四斤。

60. <span id="志第四十四_食货三-岁赐-60"></span>
太宗子阔端太子位：

61. <span id="志第四十四_食货三-岁赐-61"></span>
岁赐，银一十六锭三十三两，段五十匹。

62. <span id="志第四十四_食货三-岁赐-62"></span>
五户丝，丙申年，分拨东平路四万七千七百四十一户。延祐六年，实有一万七千八百二十五户，计丝三千五百二十四斤。

63. <span id="志第四十四_食货三-岁赐-63"></span>
江南户钞，至元十八年，分拨常德路四万七千七百四十户，计钞一千九百九锭。

64. <span id="志第四十四_食货三-岁赐-64"></span>
睿宗长子宪宗子阿速台大王位：.

65. <span id="志第四十四_食货三-岁赐-65"></span>
岁赐，银八十二锭，段三百匹。

66. <span id="志第四十四_食货三-岁赐-66"></span>
又泰定二年，晃兀帖木兒大王改封并王，增岁赐银一十锭，班秃大王银八锭。

67. <span id="志第四十四_食货三-岁赐-67"></span>
又泰定三年，明里忽都鲁皇后位下，添岁赐中统钞一千锭，段五十匹，绢五十匹。

68. <span id="志第四十四_食货三-岁赐-68"></span>
五户丝，癸丑年，查过卫辉路三千三百四十二户。延祐六年，实有二千二百八十户，计丝九百一十六斤。

69. <span id="志第四十四_食货三-岁赐-69"></span>
睿宗子世祖次子裕宗位：

70. <span id="志第四十四_食货三-岁赐-70"></span>
裕宗妃伯蓝也怯赤：

71. <span id="志第四十四_食货三-岁赐-71"></span>
岁赐，银五十锭。

72. <span id="志第四十四_食货三-岁赐-72"></span>
江南户钞，延祐三年，分拨江州路德化县二万九千七百五十户，计钞一千一百九十锭。

73. <span id="志第四十四_食货三-岁赐-73"></span>
裕宗子顺宗子武宗：

74. <span id="志第四十四_食货三-岁赐-74"></span>
五户丝，丁巳年，分拨怀孟一万一千二百七十三户。

75. <span id="志第四十四_食货三-岁赐-75"></span>
江南户钞，大德八年，分拨瑞州路六万五千户，计钞二千六百锭。

76. <span id="志第四十四_食货三-岁赐-76"></span>
睿宗子旭烈大王位：

77. <span id="志第四十四_食货三-岁赐-77"></span>
岁赐，银一百锭，段三百匹。

78. <span id="志第四十四_食货三-岁赐-78"></span>
五户丝，丁巳年，分拨彰德路二万五千五十六户。延祐六年，实有二千九百二十九户，计丝二千二百一斤。

79. <span id="志第四十四_食货三-岁赐-79"></span>
睿宗子阿里不哥大王位。见前。

80. <span id="志第四十四_食货三-岁赐-80"></span>
睿宗子末哥大王位：

81. <span id="志第四十四_食货三-岁赐-81"></span>
岁赐，银五十锭，段三百匹。

82. <span id="志第四十四_食货三-岁赐-82"></span>
五户丝，丁巳年，分拨河南府五千五百五十二户。延祐六年，实有八百九户，计丝三百三十三斤。

83. <span id="志第四十四_食货三-岁赐-83"></span>
江南户钞，至元十八年，分拨茶陵州八千五十二户，计钞三百二十四锭。

84. <span id="志第四十四_食货三-岁赐-84"></span>
睿宗子拨绰大王位：

85. <span id="志第四十四_食货三-岁赐-85"></span>
岁赐，银五十锭，段三百匹。

86. <span id="志第四十四_食货三-岁赐-86"></span>
五户丝，丁巳年，分拨真定蠡州三千三百四十七户。延祐六年，实有一千四百七十二户，计丝六百一十二斤。

87. <span id="志第四十四_食货三-岁赐-87"></span>
江南户钞，至元十八年，分拨耒阳州五千三百四十七户，计钞二百一十三锭。

88. <span id="志第四十四_食货三-岁赐-88"></span>
睿宗子岁哥都大王位：

89. <span id="志第四十四_食货三-岁赐-89"></span>
五户丝，壬子年，元查认济南等处五千户。延祐六年，实有五十户，计丝二十斤。

90. <span id="志第四十四_食货三-岁赐-90"></span>
世祖长子朵兒只太子位：

91. <span id="志第四十四_食货三-岁赐-91"></span>
腹里、江南无分拨户。

92. <span id="志第四十四_食货三-岁赐-92"></span>
世祖次子裕宗后位：

93. <span id="志第四十四_食货三-岁赐-93"></span>
岁赐，段一千匹，绢一千匹。

94. <span id="志第四十四_食货三-岁赐-94"></span>
江南户钞，至元十八年，分拨龙兴路一十万五千户，计钞四千二百锭。

95. <span id="志第四十四_食货三-岁赐-95"></span>
又四怯薛伴当江南户钞，至元十八年，拨瑞州上高县八千户，计钞三百三十锭。

96. <span id="志第四十四_食货三-岁赐-96"></span>
世祖次子安西王忙哥剌位：

97. <span id="志第四十四_食货三-岁赐-97"></span>
岁赐，段一千匹，绢一千匹。

98. <span id="志第四十四_食货三-岁赐-98"></span>
江南户钞，至元十八年，分拨吉州路六万五千户，计钞二千六百锭。

99. <span id="志第四十四_食货三-岁赐-99"></span>
世祖次子北安王那木罕位：

100. <span id="志第四十四_食货三-岁赐-100"></span>
岁赐，段一千匹，绢一千匹。

101. <span id="志第四十四_食货三-岁赐-101"></span>
江南户钞，至元二十二年，分拨临江路六万五千户，计钞二千六百锭。

102. <span id="志第四十四_食货三-岁赐-102"></span>
世祖次子宁远王阔阔出位：

103. <span id="志第四十四_食货三-岁赐-103"></span>
岁赐，段匹物料，折钞一千六百五十六锭；银五十锭，折钞一千锭。

104. <span id="志第四十四_食货三-岁赐-104"></span>
江南户钞，泰定元年，分拨永福县一万三千六百四户，计钞五百四十四锭。

105. <span id="志第四十四_食货三-岁赐-105"></span>
世祖次子西平王奥鲁赤位：

106. <span id="志第四十四_食货三-岁赐-106"></span>
岁赐，段匹物料，折钞一千六百五十六锭；银五十锭，折钞一千锭。

107. <span id="志第四十四_食货三-岁赐-107"></span>
江南户钞，大德七年，分拨南恩州一万三千六百四户，计钞五百四十四锭。

108. <span id="志第四十四_食货三-岁赐-108"></span>
世祖次子爱牙赤大王位：

109. <span id="志第四十四_食货三-岁赐-109"></span>
岁赐，银五十锭，折钞一千锭；段匹物料，折钞一千六百五十六锭。

110. <span id="志第四十四_食货三-岁赐-110"></span>
江南户钞，皇庆元年，分拨邵武路光泽县一万三千六百四户，计钞五百四十四锭。

111. <span id="志第四十四_食货三-岁赐-111"></span>
世祖次子镇南王脱欢位：

112. <span id="志第四十四_食货三-岁赐-112"></span>
岁赐，银五十锭；段匹物料，折钞一千六百五十六锭。

113. <span id="志第四十四_食货三-岁赐-113"></span>
江南户钞，皇庆元年，分拨福州路宁德县一万三千六百四户，计钞五百四十四锭。

114. <span id="志第四十四_食货三-岁赐-114"></span>
世祖次子云南王忽哥赤位：

115. <span id="志第四十四_食货三-岁赐-115"></span>
岁赐，银五十锭，折钞一千锭；段匹物料，折钞一千六百五十六锭。

116. <span id="志第四十四_食货三-岁赐-116"></span>
江南户钞，皇庆元年，分拨福州路福安县一万三千六百四户，计钞五百四十四锭。

117. <span id="志第四十四_食货三-岁赐-117"></span>
世祖次子忽都帖木兒太子位：

118. <span id="志第四十四_食货三-岁赐-118"></span>
岁赐，银五十锭，折钞一千锭；段匹物料，折钞一千六百五十六锭。

119. <span id="志第四十四_食货三-岁赐-119"></span>
江南户钞，皇庆元年，分拨泉州路南安县一万三千六百四户，计钞五百四十四锭。

120. <span id="志第四十四_食货三-岁赐-120"></span>
裕宗长子晋王甘麻剌位：

121. <span id="志第四十四_食货三-岁赐-121"></span>
岁赐，段一千匹，绢一千匹。

122. <span id="志第四十四_食货三-岁赐-122"></span>
又朵兒只，延祐元年为始，年例支中统钞一千锭。

123. <span id="志第四十四_食货三-岁赐-123"></span>
五户丝，阔阔不花所管益都二十九户。

124. <span id="志第四十四_食货三-岁赐-124"></span>
江南户钞，皇庆元年，分拨南康路六万五千户。

125. <span id="志第四十四_食货三-岁赐-125"></span>
又迭里哥兒不花湘宁王分拨湘乡州、宁乡县六万五千户，计钞二千六百锭。

126. <span id="志第四十四_食货三-岁赐-126"></span>
顺宗子阿木哥魏王位：

127. <span id="志第四十四_食货三-岁赐-127"></span>
江南户钞，皇庆元年，分拨庆元路六万五千户，计钞二千六百锭。

128. <span id="志第四十四_食货三-岁赐-128"></span>
顺宗子武宗子明宗位：

129. <span id="志第四十四_食货三-岁赐-129"></span>
江南户钞，延祐二年，分拨湘潭州六万五千户，计钞二千六百锭。

130. <span id="志第四十四_食货三-岁赐-130"></span>
合丹大王位：

131. <span id="志第四十四_食货三-岁赐-131"></span>
五户丝，戊午年，分拨济南漏籍二百户。延祐六年，实有一百九十三户，计丝七十七斤。

132. <span id="志第四十四_食货三-岁赐-132"></span>
阿鲁浑察大王：

133. <span id="志第四十四_食货三-岁赐-133"></span>
五户丝，丁巳年，分拨广平三十户。延祐三年，实有五户，计丝二斤。

134. <span id="志第四十四_食货三-岁赐-134"></span>
霍里极大王：

135. <span id="志第四十四_食货三-岁赐-135"></span>
五户丝，丁巳年，分拨广平等处一百五十户。延祐三年，实有八十七户，计丝三十四斤。

136. <span id="志第四十四_食货三-岁赐-136"></span>
阿剌忒纳失里豫王：

137. <span id="志第四十四_食货三-岁赐-137"></span>
天历元年，分拨江西行省南康路。

138. <span id="志第四十四_食货三-岁赐-138"></span>
后妃公主

139. <span id="志第四十四_食货三-岁赐-139"></span>
太祖四大斡耳朵：

140. <span id="志第四十四_食货三-岁赐-140"></span>
大斡耳朵：

141. <span id="志第四十四_食货三-岁赐-141"></span>
岁赐，银四十三锭，红紫罗二十匹，染绢一百匹，杂色绒五千斤，针三千个，段七十五匹，常课段八百匹。

142. <span id="志第四十四_食货三-岁赐-142"></span>
五户丝，乙卯年，分拨保定路六万户。延祐六年，实有一万二千六百九十三户，计丝五千二百七斤。

143. <span id="志第四十四_食货三-岁赐-143"></span>
江南户钞，至元十八年，分拨赣州路二万户，计钞八百锭。

144. <span id="志第四十四_食货三-岁赐-144"></span>
第二斡耳朵：

145. <span id="志第四十四_食货三-岁赐-145"></span>
岁赐，银五十锭，段七十五匹，常课段一千四百九十匹。

146. <span id="志第四十四_食货三-岁赐-146"></span>
五户丝，丁巳年，分拨河间青城县二千九百户。延祐六年，实有一千五百五十六户，计丝六百五十七斤。

147. <span id="志第四十四_食货三-岁赐-147"></span>
江南户钞，至元十八年，分拨赣州路一万五千户，计钞六百锭。

148. <span id="志第四十四_食货三-岁赐-148"></span>
第三斡耳朵：

149. <span id="志第四十四_食货三-岁赐-149"></span>
岁赐，银五十锭，段七十五匹，常课段六百八十二匹。

150. <span id="志第四十四_食货三-岁赐-150"></span>
五户丝，壬子年，查认过真定等处畸零三百一十八户。延祐六年，实有一百二十一户，计丝四十八斤。

151. <span id="志第四十四_食货三-岁赐-151"></span>
江南户钞，至元十八年，分拨赣州路二万一千户，计钞八百四十锭。

152. <span id="志第四十四_食货三-岁赐-152"></span>
第四斡耳朵：

153. <span id="志第四十四_食货三-岁赐-153"></span>
岁赐，银五十锭，段七十五匹。

154. <span id="志第四十四_食货三-岁赐-154"></span>
五户丝，壬子年，分拨真定等处二百八十三户。延祐六年，实有一百一十六户，计丝四十六斤。

155. <span id="志第四十四_食货三-岁赐-155"></span>
又八不别及妃子位，至元二十五年，分拨河间清州五百一十户，计丝二百四斤。

156. <span id="志第四十四_食货三-岁赐-156"></span>
世祖四斡耳朵：

157. <span id="志第四十四_食货三-岁赐-157"></span>
大斡耳朵：

158. <span id="志第四十四_食货三-岁赐-158"></span>
岁赐，银五十锭。

159. <span id="志第四十四_食货三-岁赐-159"></span>
江南户钞，大德三年，分拨袁州路宜春县一万户，计钞一千六百锭。

160. <span id="志第四十四_食货三-岁赐-160"></span>
第二斡耳朵：

161. <span id="志第四十四_食货三-岁赐-161"></span>
岁赐，银五十锭，又七锭，段一百五十匹。

162. <span id="志第四十四_食货三-岁赐-162"></span>
江南户钞，至元二十一年，分拨袁州路分宜县四千户，计钞一百六十锭。大德四年，分拨袁州路萍乡州四万二千户，计钞一千六百八十锭。

163. <span id="志第四十四_食货三-岁赐-163"></span>
第三斡耳朵：

164. <span id="志第四十四_食货三-岁赐-164"></span>
岁赐，银五十锭。

165. <span id="志第四十四_食货三-岁赐-165"></span>
江南户钞，大德十年，分拨袁州路宜春县二万九千七百五十户，计钞一千一百九十锭。

166. <span id="志第四十四_食货三-岁赐-166"></span>
第四斡耳朵：

167. <span id="志第四十四_食货三-岁赐-167"></span>
岁赐，银五十锭。

168. <span id="志第四十四_食货三-岁赐-168"></span>
江南户钞，大德十年，分拨袁州路万载县二万九千七百五十户，计钞一千一百九十锭。

169. <span id="志第四十四_食货三-岁赐-169"></span>
顺宗后位：

170. <span id="志第四十四_食货三-岁赐-170"></span>
岁赐，段五百匹。

171. <span id="志第四十四_食货三-岁赐-171"></span>
江南户钞，大德二年，分拨三万二千五百户。

172. <span id="志第四十四_食货三-岁赐-172"></span>
武宗斡耳朵：

173. <span id="志第四十四_食货三-岁赐-173"></span>
真哥皇后位：

174. <span id="志第四十四_食货三-岁赐-174"></span>
岁赐，银五十锭，钞五百锭。

175. <span id="志第四十四_食货三-岁赐-175"></span>
江南户钞，延祐二年，分拨湘阴州四万二千户，计钞一千六百八十锭。

176. <span id="志第四十四_食货三-岁赐-176"></span>
完者台皇后位：

177. <span id="志第四十四_食货三-岁赐-177"></span>
岁赐，银五十锭。

178. <span id="志第四十四_食货三-岁赐-178"></span>
江南户钞，延祐二年，分拨潭州路衡山县二万九千七百五十户，计钞一千一百九十锭。

179. <span id="志第四十四_食货三-岁赐-179"></span>
阿昔伦公主位：

180. <span id="志第四十四_食货三-岁赐-180"></span>
至元六年，分拨葭州等处种田三百户。

181. <span id="志第四十四_食货三-岁赐-181"></span>
赵国公主位：

182. <span id="志第四十四_食货三-岁赐-182"></span>
五户丝，丙申年，分拨高唐州二万户。延祐六年，实有六千七百二十九户，计丝二千三百九十九斤。

183. <span id="志第四十四_食货三-岁赐-183"></span>
江南户钞，至元十八年，分拨柳州路二万七千户，计钞一千八十锭。

184. <span id="志第四十四_食货三-岁赐-184"></span>
鲁国公主位：

185. <span id="志第四十四_食货三-岁赐-185"></span>
五户丝，丙申年，分拨济宁路三万户。延祐六年，实有六千五百三十户，计丝二千二百九斤。

186. <span id="志第四十四_食货三-岁赐-186"></span>
江南户钞，至元十八年，分拨汀州四万户，计钞一千六百锭。

187. <span id="志第四十四_食货三-岁赐-187"></span>
昌国公主位：

188. <span id="志第四十四_食货三-岁赐-188"></span>
五户丝，丙申年，分拨一万二千六百五十二户。延祐六年，实有三千五百三十一户，计丝二千七百六十六斤。

189. <span id="志第四十四_食货三-岁赐-189"></span>
江南户钞，至元十八年，分拨广州路二万七千户，计钞一千八十锭。

190. <span id="志第四十四_食货三-岁赐-190"></span>
郓国公主位：

191. <span id="志第四十四_食货三-岁赐-191"></span>
五户丝，丙申年，分拨濮州三万户。延祐六年，实有五千九百六十八户，计丝一千八百三十六斤。

192. <span id="志第四十四_食货三-岁赐-192"></span>
江南户钞，至元十八年，分拨横州等处四万户，计钞一千六百锭。

193. <span id="志第四十四_食货三-岁赐-193"></span>
塔出驸马：

194. <span id="志第四十四_食货三-岁赐-194"></span>
五户丝，壬子年，元查真定等处畸零二百七十户。延祐六年，实有二百三十二户，计丝九十五斤。

195. <span id="志第四十四_食货三-岁赐-195"></span>
带鲁罕公主位：

196. <span id="志第四十四_食货三-岁赐-196"></span>
岁赐，银四锭八两，段一十二匹。

197. <span id="志第四十四_食货三-岁赐-197"></span>
五户丝，延祐六年，实有代支户六百三十户，计丝二百五十四斤。

198. <span id="志第四十四_食货三-岁赐-198"></span>
火雷公主位：

199. <span id="志第四十四_食货三-岁赐-199"></span>
五户丝，丙申年，分拨延安府九千七百九十六户。延祐六年，实有代支户一千八百九户，计丝七百二十二斤。

200. <span id="志第四十四_食货三-岁赐-200"></span>
奔忒古兒驸马：

201. <span id="志第四十四_食货三-岁赐-201"></span>
五户丝，庚辰年，分拨眼户五百七十三户。延祐六年，实有五十六户，计丝二十二斤。

202. <span id="志第四十四_食货三-岁赐-202"></span>
独木干公主位：

203. <span id="志第四十四_食货三-岁赐-203"></span>
五户丝，丁巳年，分拨平阳一千一百户。延祐六年，实有五百六十户，计丝二百二十四斤。

204. <span id="志第四十四_食货三-岁赐-204"></span>
江南户钞，至元十八年，分拨梅州程乡县一千四百户，计钞五十六锭。

205. <span id="志第四十四_食货三-岁赐-205"></span>
勋臣

206. <span id="志第四十四_食货三-岁赐-206"></span>
木华黎国王：

207. <span id="志第四十四_食货三-岁赐-207"></span>
五户丝，丙申年，分拨东平三万九千一十九户。延祐六年，实有八千三百五十四户，计丝三千三百四十三斤。

208. <span id="志第四十四_食货三-岁赐-208"></span>
江南户钞，至元十八年，分拨韶州等路四万一千一十九户，计钞一千六百四十锭。

209. <span id="志第四十四_食货三-岁赐-209"></span>
孛罗先锋：

210. <span id="志第四十四_食货三-岁赐-210"></span>
五户丝，丙申年，分拨广平等处种田一百户。延祐六年，实有七十户，计丝二十八斤。

211. <span id="志第四十四_食货三-岁赐-211"></span>
行丑兒：

212. <span id="志第四十四_食货三-岁赐-212"></span>
五户丝，丙申年，分拨大名种田一百户。延祐六年，实有三十八户，计丝一十五斤。

213. <span id="志第四十四_食货三-岁赐-213"></span>
阔阔不花先锋：

214. <span id="志第四十四_食货三-岁赐-214"></span>
五户丝，壬子年，元查益都等处畸零二百七十五户。延祐六年，实有一百二十七户，计丝一十五斤。

215. <span id="志第四十四_食货三-岁赐-215"></span>
撒吉思不花先锋：

216. <span id="志第四十四_食货三-岁赐-216"></span>
五户丝，壬子年，元查汴梁等处二百九十一户。延祐六年，实有一百二十七户，计丝一十五斤。

217. <span id="志第四十四_食货三-岁赐-217"></span>
阿里侃断事官：

218. <span id="志第四十四_食货三-岁赐-218"></span>
五户丝，壬子年，元查济宁等处三十五户，计丝一十四斤。

219. <span id="志第四十四_食货三-岁赐-219"></span>
乞里歹拔都：

220. <span id="志第四十四_食货三-岁赐-220"></span>
五户丝，丙申年，分拨东平一百户，计丝四十斤。

221. <span id="志第四十四_食货三-岁赐-221"></span>
孛罗海拔都：

222. <span id="志第四十四_食货三-岁赐-222"></span>
五户丝，壬子年，元查德州等处一百五十三户，计丝六十一斤。

223. <span id="志第四十四_食货三-岁赐-223"></span>
拾得官人：

224. <span id="志第四十四_食货三-岁赐-224"></span>
五户丝，壬子年，元查东平等处畸零一百一十二户，计丝八十四斤。

225. <span id="志第四十四_食货三-岁赐-225"></span>
伯纳官人：

226. <span id="志第四十四_食货三-岁赐-226"></span>
五户丝，壬子年，元查东平三十二户。延祐六年，实有四十五户，计丝一十八斤。

227. <span id="志第四十四_食货三-岁赐-227"></span>
笑乃带先锋：

228. <span id="志第四十四_食货三-岁赐-228"></span>
五户丝，丙申年，分拨东平一百户。延祐六年，实有七十八户，计丝三十一斤。

229. <span id="志第四十四_食货三-岁赐-229"></span>
带孙郡王：

230. <span id="志第四十四_食货三-岁赐-230"></span>
五户丝，丙申年，分拨东平东阿县一万户。延祐六年，实有一千六百七十五户，计丝七百二十斤。

231. <span id="志第四十四_食货三-岁赐-231"></span>
江南户钞，至元十八年，分拨韶州路乐昌县一万七千户，计钞四百二十八锭。

232. <span id="志第四十四_食货三-岁赐-232"></span>
愠里答兒薛禅：

233. <span id="志第四十四_食货三-岁赐-233"></span>
五户丝，丙申年，分拨泰安州二万户。延祐六年，实有五千九百七十一户，计丝二千四百二十五斤。

234. <span id="志第四十四_食货三-岁赐-234"></span>
江南户钞，至元十八年，分拨桂阳州二万一千户，计钞八百四十锭。

235. <span id="志第四十四_食货三-岁赐-235"></span>
术赤台郡王：

236. <span id="志第四十四_食货三-岁赐-236"></span>
五户丝，丙申年，分拨德州二万户。延祐六年，实有七千一百四十六户，计丝二千九百四十八斤。

237. <span id="志第四十四_食货三-岁赐-237"></span>
江南户钞，至元十八年，分拨连州路二万一千户，计钞八百四十锭。

238. <span id="志第四十四_食货三-岁赐-238"></span>
阿兒思兰官人：

239. <span id="志第四十四_食货三-岁赐-239"></span>
江南户钞，至元十八年，分拨浔州路三千户，计钞一百二十锭。

240. <span id="志第四十四_食货三-岁赐-240"></span>
孛鲁古妻佟氏：

241. <span id="志第四十四_食货三-岁赐-241"></span>
五户丝，丙申年，分拨真定一百户。延祐六年，实有三十九户，计丝一十五斤。

242. <span id="志第四十四_食货三-岁赐-242"></span>
八答子：

243. <span id="志第四十四_食货三-岁赐-243"></span>
五户丝，丙申年，分拨顺德路一万四千八十七户。延祐六年，实有四千四百四十六户，计丝二千四百六斤。

244. <span id="志第四十四_食货三-岁赐-244"></span>
江南户钞，至元十八年，分拨钦州路一万五千八十七户，计钞六百三锭。

245. <span id="志第四十四_食货三-岁赐-245"></span>
右手万户三投下孛罗台万户：

246. <span id="志第四十四_食货三-岁赐-246"></span>
五户丝，丙申年，分拨广平路洺水县一万七千三百三十三户。延祐六年，实有四千七百三十三户，计丝一千七百三十八斤。

247. <span id="志第四十四_食货三-岁赐-247"></span>
江南户钞，至元十八年，分拨全州路清湘县一万七千九百一十九户，计钞七百一十六锭。

248. <span id="志第四十四_食货三-岁赐-248"></span>
忒木台驸马：

249. <span id="志第四十四_食货三-岁赐-249"></span>
五户丝，丙申年，分拨广平路磁州九千四百五十七户。延祐六年，实有二千四百七户，计丝九百八十九斤。

250. <span id="志第四十四_食货三-岁赐-250"></span>
江南户钞，至元二十二年，分拨全州路录事司九千八百七十六户，计钞三百九十五锭。

251. <span id="志第四十四_食货三-岁赐-251"></span>
斡阔烈阇里必：

252. <span id="志第四十四_食货三-岁赐-252"></span>
五户丝，丙申年，分拨广平路一万五千八百七户。延祐六年，实有一千七百三户，计丝六百八十斤。

253. <span id="志第四十四_食货三-岁赐-253"></span>
江南户钞，至元二十年，分拨全州路灌阳县一万六千一百五十七户，计钞六百四十六锭。

254. <span id="志第四十四_食货三-岁赐-254"></span>
左手九千户合丹大息千户：

255. <span id="志第四十四_食货三-岁赐-255"></span>
五户丝，丙申年，分拨河间路齐东县一千二十三户。延祐六年，实有三百六十六户，计丝一百六十斤。

256. <span id="志第四十四_食货三-岁赐-256"></span>
江南户钞，至元十八年，分拨藤州、苍梧县一千二百四十四户，计钞九锭。

257. <span id="志第四十四_食货三-岁赐-257"></span>
也速不花等四千户：

258. <span id="志第四十四_食货三-岁赐-258"></span>
五户丝，丙申年，分拨河间路陵州一千三百一十七户。延祐六年，实有五百五十九户，计丝二百二十三斤。

259. <span id="志第四十四_食货三-岁赐-259"></span>
也速兀兒等三千户：

260. <span id="志第四十四_食货三-岁赐-260"></span>
五户丝，丙申年，分拨河间路宁津县一千七百七十五户。延祐六年，实有七百二十二户，计丝二百八十八斤。

261. <span id="志第四十四_食货三-岁赐-261"></span>
江南户钞，至元十八年，分拨藤州等处三千七百三十二户，计丝二百八十八斤。

262. <span id="志第四十四_食货三-岁赐-262"></span>
帖柳兀秃千户：

263. <span id="志第四十四_食货三-岁赐-263"></span>
五户丝，丙申年，分拨河间路临邑县一千四百五十户。延祐六年，实有三百五十四户，计丝二百六斤。

264. <span id="志第四十四_食货三-岁赐-264"></span>
江南户钞，至元十八年，分拨藤州一千二百四十四户，计钞四十九锭。

265. <span id="志第四十四_食货三-岁赐-265"></span>
和斜温两投下一千二百户：

266. <span id="志第四十四_食货三-岁赐-266"></span>
五户丝，丙申年，分拨曹州一万户。延祐六年，实有一千九百二十八户，计丝七百四十八斤。

267. <span id="志第四十四_食货三-岁赐-267"></span>
江南户钞，至元十八年，分拨贵州一万五百户，计钞四百二十锭。

268. <span id="志第四十四_食货三-岁赐-268"></span>
忽都虎官人：

269. <span id="志第四十四_食货三-岁赐-269"></span>
五户丝，壬子年，查认过广平等处四千户。

270. <span id="志第四十四_食货三-岁赐-270"></span>
江南户钞，至元十八年，分拨韶州曲江县五千三百九户，计钞二百一十二锭。

271. <span id="志第四十四_食货三-岁赐-271"></span>
灭古赤：

272. <span id="志第四十四_食货三-岁赐-272"></span>
五户丝，丙申年，分拨凤翔府实有一百三十户。

273. <span id="志第四十四_食货三-岁赐-273"></span>
江南户钞，至元二十二年，分拨永州路祁阳县五千户，计钞二百锭。

274. <span id="志第四十四_食货三-岁赐-274"></span>
塔思火兒赤：

275. <span id="志第四十四_食货三-岁赐-275"></span>
五户丝，丙申年分拨东平种田户，并壬子年续查户，共六百八十户。延祐六年，实有三百八十九户，计丝一百五十五斤。

276. <span id="志第四十四_食货三-岁赐-276"></span>
塔丑万户：

277. <span id="志第四十四_食货三-岁赐-277"></span>
五户丝，壬子年，元查平阳等处一百八十六户。延祐六年，实有八十一户，计丝三十七斤。

278. <span id="志第四十四_食货三-岁赐-278"></span>
察罕官人：

279. <span id="志第四十四_食货三-岁赐-279"></span>
五户丝，壬子年，元查怀孟等处三千六百六户。延祐六年，实有五百六十户，计丝二百二十四斤。

280. <span id="志第四十四_食货三-岁赐-280"></span>
孛罗浑官人：

281. <span id="志第四十四_食货三-岁赐-281"></span>
五户丝，壬子年，元查保定等处四百一十五户。丁巳年，分拨卫辉路淇州一千一百户。延祐六年，实有一千九十九户，计丝四百四十九斤。

282. <span id="志第四十四_食货三-岁赐-282"></span>
江南户钞，至元二十七年、大德六年，分拨四千户，计钞一百六十锭。

283. <span id="志第四十四_食货三-岁赐-283"></span>
速不台官人：

284. <span id="志第四十四_食货三-岁赐-284"></span>
五户丝，丁巳年，分拨汴梁等处一千一百户。延祐六年，实有五百七十七户，计丝二百三十斤。

285. <span id="志第四十四_食货三-岁赐-285"></span>
江南户钞，至元二十年，分拨钦州灵山县一千六百户，计钞六十四锭。

286. <span id="志第四十四_食货三-岁赐-286"></span>
宿敦官人：

287. <span id="志第四十四_食货三-岁赐-287"></span>
五户丝，丁巳年，分拨真定一千一百户。延祐六年，实有六十四户，计丝二十八斤。

288. <span id="志第四十四_食货三-岁赐-288"></span>
也苦千户：

289. <span id="志第四十四_食货三-岁赐-289"></span>
五户丝，丁巳年，分拨东平等处一千一百户。延祐六年，实有二百九十五户，计丝一百一十八斤。

290. <span id="志第四十四_食货三-岁赐-290"></span>
江南户钞，至元十八年，分拨梅州一千四百户，计钞五十六锭。

291. <span id="志第四十四_食货三-岁赐-291"></span>
阿可兒：

292. <span id="志第四十四_食货三-岁赐-292"></span>
五户丝，癸丑年，分拨益都路高苑县一千户。延祐六年，实有一百九十六户，计丝七十八斤。

293. <span id="志第四十四_食货三-岁赐-293"></span>
伯八千户：

294. <span id="志第四十四_食货三-岁赐-294"></span>
五户丝，丁巳年，分拨太原一千一百户。延祐六年，实有三百五十一户，计丝一百四十斤。

295. <span id="志第四十四_食货三-岁赐-295"></span>
兀里羊哈歹千户：

296. <span id="志第四十四_食货三-岁赐-296"></span>
五户丝，戊午年，分拨东平等处一千户。延祐六年，实有四百七十九户，计丝一百九十一斤。

297. <span id="志第四十四_食货三-岁赐-297"></span>
秃薛官人：

298. <span id="志第四十四_食货三-岁赐-298"></span>
五户丝，丁巳年，分拨兴元等处种田六百户。延祐六年，实有二百户，计丝八十斤。

299. <span id="志第四十四_食货三-岁赐-299"></span>
塔察兒官人：

300. <span id="志第四十四_食货三-岁赐-300"></span>
五户丝，壬子年，元查平阳二百户。延祐六年，实有二百户，计丝八十斤。

301. <span id="志第四十四_食货三-岁赐-301"></span>
折米思拔都兒：

302. <span id="志第四十四_食货三-岁赐-302"></span>
五户丝，丙申年，分拨怀孟等处一百户。延祐六年，实有五十户，计丝二十斤。

303. <span id="志第四十四_食货三-岁赐-303"></span>
猱虎官人：

304. <span id="志第四十四_食货三-岁赐-304"></span>
五户丝，丁巳年，分拨平阳一千户。延祐六年，实有六百户，计丝二百四十斤。

305. <span id="志第四十四_食货三-岁赐-305"></span>
孛哥帖木兒：

306. <span id="志第四十四_食货三-岁赐-306"></span>
五户丝，丙申年，分拨真定等处五十八户，计丝二十三斤。

307. <span id="志第四十四_食货三-岁赐-307"></span>
也速鲁千户：

308. <span id="志第四十四_食货三-岁赐-308"></span>
五户丝，壬子年，分拨真定路一百六十九户。延祐六年，实有四十户，计丝一十六斤。

309. <span id="志第四十四_食货三-岁赐-309"></span>
镇海相公：

310. <span id="志第四十四_食货三-岁赐-310"></span>
五户丝，壬子年，元查保定九十五户。延祐六年，实有五十三户，计丝二十一斤。

311. <span id="志第四十四_食货三-岁赐-311"></span>
按察兒官人：

312. <span id="志第四十四_食货三-岁赐-312"></span>
五户丝，壬子年，分拨太原等处五百五十户。延祐六年，实有九十八户，计丝二十九斤。

313. <span id="志第四十四_食货三-岁赐-313"></span>
按摊官人：

314. <span id="志第四十四_食货三-岁赐-314"></span>
五户丝，中统元年，元查平阳路种田户六十户。延祐六年，实有四十户，计丝一十六斤。

315. <span id="志第四十四_食货三-岁赐-315"></span>
阿术鲁拔都：

316. <span id="志第四十四_食货三-岁赐-316"></span>
五户丝，壬子年，查大名等处三百一十户。延祐六年，实有三百一户，计丝一百二十斤。

317. <span id="志第四十四_食货三-岁赐-317"></span>
孛罗口下裴太纳：

318. <span id="志第四十四_食货三-岁赐-318"></span>
五户丝，壬子年，元查广平等处八十二户。延祐六年，实有三十户，计丝一十二斤。

319. <span id="志第四十四_食货三-岁赐-319"></span>
忒木台行省：

320. <span id="志第四十四_食货三-岁赐-320"></span>
五户丝，壬子年，元查大同等处七百五十一户。延祐六年，实有二百五十五户，计丝一百一十斤。

321. <span id="志第四十四_食货三-岁赐-321"></span>
撒秃千户：

322. <span id="志第四十四_食货三-岁赐-322"></span>
江南户钞，至元二十年，分拨浔州三千户，计钞一百二十锭。

323. <span id="志第四十四_食货三-岁赐-323"></span>
也可太傅：

324. <span id="志第四十四_食货三-岁赐-324"></span>
五户丝，壬子年，元查上都五百四十户。延祐六年，实有三百户，计丝一百二十斤。

325. <span id="志第四十四_食货三-岁赐-325"></span>
迭哥官人：

326. <span id="志第四十四_食货三-岁赐-326"></span>
五户丝，丙申年，分拨大名清丰县一千七百一十三户。延祐六年，实有一千三百七户，计丝五百七斤。

327. <span id="志第四十四_食货三-岁赐-327"></span>
卜迭捏拔都兒：

328. <span id="志第四十四_食货三-岁赐-328"></span>
五户丝，壬子年，元查怀孟八十八户。延祐六年，实有四十户，计丝一十六斤。

329. <span id="志第四十四_食货三-岁赐-329"></span>
黄兀兒塔海：

330. <span id="志第四十四_食货三-岁赐-330"></span>
五户丝，丙申年，分拨平阳一百四十四户。延祐六年，实有一百户，计丝四十斤。

331. <span id="志第四十四_食货三-岁赐-331"></span>
怯来千户：

332. <span id="志第四十四_食货三-岁赐-332"></span>
江南户钞，至元二十年，分拨浔州路三千户，计钞一百二十锭。

333. <span id="志第四十四_食货三-岁赐-333"></span>
哈剌口温：

334. <span id="志第四十四_食货三-岁赐-334"></span>
五户丝，壬子年，元查真定三十二户。

335. <span id="志第四十四_食货三-岁赐-335"></span>
曳剌中书兀图撒罕里：

336. <span id="志第四十四_食货三-岁赐-336"></span>
五户丝，壬子年，元查大都等处八百七十户。延祐六年，实有四百四十九户，计丝一百一十七斤。

337. <span id="志第四十四_食货三-岁赐-337"></span>
欠帖木：

338. <span id="志第四十四_食货三-岁赐-338"></span>
五户丝，壬子年，元查曹州三十四户。延祐六年，实有三十四户。

339. <span id="志第四十四_食货三-岁赐-339"></span>
欠帖温：

340. <span id="志第四十四_食货三-岁赐-340"></span>
岁赐绢一百匹，弓弦一千条。

341. <span id="志第四十四_食货三-岁赐-341"></span>
江南户钞，至元十九年，分拨梅州、安仁县四千户，计钞一百六十锭。

342. <span id="志第四十四_食货三-岁赐-342"></span>
扎八忽娘子：

343. <span id="志第四十四_食货三-岁赐-343"></span>
岁赐常课段四百七十匹。

344. <span id="志第四十四_食货三-岁赐-344"></span>
鱼兒泊八剌千户：

345. <span id="志第四十四_食货三-岁赐-345"></span>
五户丝，大德元年，分拨真定等处一千户。延祐三年，实有六百户，计丝二百四十斤。

346. <span id="志第四十四_食货三-岁赐-346"></span>
昔宝赤：

347. <span id="志第四十四_食货三-岁赐-347"></span>
江南户钞，至元二十一年，分拨衡州路安仁县四千户，计钞一百六十锭。

348. <span id="志第四十四_食货三-岁赐-348"></span>
八剌哈赤：

349. <span id="志第四十四_食货三-岁赐-349"></span>
江南户钞，至元二十一年，分拨台州路天台县四千户，计钞一百六十锭。

350. <span id="志第四十四_食货三-岁赐-350"></span>
阿塔赤：

351. <span id="志第四十四_食货三-岁赐-351"></span>
江南户钞，至元二十一年，分拨常德路沅江县四千户，计钞一百六十锭。

352. <span id="志第四十四_食货三-岁赐-352"></span>
必阇赤：

353. <span id="志第四十四_食货三-岁赐-353"></span>
江南户钞，至元二十一年，分拨袁州路万载县三千户，计钞一百二十锭。

354. <span id="志第四十四_食货三-岁赐-354"></span>
贵赤：

355. <span id="志第四十四_食货三-岁赐-355"></span>
江南户钞，至元二十一年，分拨和州历阳县四千户，计钞一百六十锭。

356. <span id="志第四十四_食货三-岁赐-356"></span>
厥列赤：

357. <span id="志第四十四_食货三-岁赐-357"></span>
江南户钞，至元二十一年，分拨婺州永康县五十户，计钞二十锭。

358. <span id="志第四十四_食货三-岁赐-358"></span>
八兒赤、不鲁古赤：

359. <span id="志第四十四_食货三-岁赐-359"></span>
江南户钞，至元二十一年，分拨衡州路酃县六百户，计钞二十四锭。

360. <span id="志第四十四_食货三-岁赐-360"></span>
阿速拔都：

361. <span id="志第四十四_食货三-岁赐-361"></span>
江南户钞，至元二十一年，分拨卢州等处三千四百九户，计钞一百三十六锭。

362. <span id="志第四十四_食货三-岁赐-362"></span>
也可怯薛：

363. <span id="志第四十四_食货三-岁赐-363"></span>
江南户钞，至元二十一年，分拨武冈路武冈县五千户，计钞二百锭。

364. <span id="志第四十四_食货三-岁赐-364"></span>
忽都答兒怯薛：

365. <span id="志第四十四_食货三-岁赐-365"></span>
江南户钞，至元二十一年，分拨武冈路新宁县五千户，计钞二百锭。

366. <span id="志第四十四_食货三-岁赐-366"></span>
帖古迭兒怯薛：

367. <span id="志第四十四_食货三-岁赐-367"></span>
江南户钞，至元二十一年，分拨常德路龙阳县五千户，计钞二百锭。

368. <span id="志第四十四_食货三-岁赐-368"></span>
月赤察兒怯薛：

369. <span id="志第四十四_食货三-岁赐-369"></span>
江南户钞，至元二十一年，分拨武冈路绥宁县五千户，计钞二百锭。

370. <span id="志第四十四_食货三-岁赐-370"></span>
玉龙帖木兒千户：

371. <span id="志第四十四_食货三-岁赐-371"></span>
江南户钞，至元二十年，分拨浔州三千户，计钞一百二十锭。

372. <span id="志第四十四_食货三-岁赐-372"></span>
别苦千户：

373. <span id="志第四十四_食货三-岁赐-373"></span>
江南户钞，至元二十年，分拨浔州三千户，计钞一百二十锭。

374. <span id="志第四十四_食货三-岁赐-374"></span>
憧兀兒王：

375. <span id="志第四十四_食货三-岁赐-375"></span>
江南户钞，延祐二年为始，支中统钞二百锭，无城池。

376. <span id="志第四十四_食货三-岁赐-376"></span>
霍木海：

377. <span id="志第四十四_食货三-岁赐-377"></span>
五户丝，壬子年，元查大名等处三十三户。

378. <span id="志第四十四_食货三-岁赐-378"></span>
哈剌赤秃秃哈：

379. <span id="志第四十四_食货三-岁赐-379"></span>
江南户钞，至元二十一年，分拨饶州路四千户，计钞一百六十锭。

380. <span id="志第四十四_食货三-岁赐-380"></span>
添都虎兒：

381. <span id="志第四十四_食货三-岁赐-381"></span>
五户丝，丙申年，分拨真定一百户。

382. <span id="志第四十四_食货三-岁赐-382"></span>
贾答剌罕：

383. <span id="志第四十四_食货三-岁赐-383"></span>
五户丝，壬子年，元查大都一十四户。

384. <span id="志第四十四_食货三-岁赐-384"></span>
阿剌博兒赤：

385. <span id="志第四十四_食货三-岁赐-385"></span>
五户丝，壬子年，元查真定五十五户。

386. <span id="志第四十四_食货三-岁赐-386"></span>
忽都那颜：

387. <span id="志第四十四_食货三-岁赐-387"></span>
五户丝，壬子年，元查大名二十户。

388. <span id="志第四十四_食货三-岁赐-388"></span>
忽辛火者：

389. <span id="志第四十四_食货三-岁赐-389"></span>
五户丝，壬子年，元查真定二十七户。

390. <span id="志第四十四_食货三-岁赐-390"></span>
大忒木兒：

391. <span id="志第四十四_食货三-岁赐-391"></span>
五户丝，壬子年，元查真定二十二户。

392. <span id="志第四十四_食货三-岁赐-392"></span>
布八火兒赤：

393. <span id="志第四十四_食货三-岁赐-393"></span>
五户丝，壬子年，元查大都八十四户。

394. <span id="志第四十四_食货三-岁赐-394"></span>
塔兰官人：

395. <span id="志第四十四_食货三-岁赐-395"></span>
五户丝，壬子年，元查大宁三户。

396. <span id="志第四十四_食货三-岁赐-396"></span>
憨剌哈兒：

397. <span id="志第四十四_食货三-岁赐-397"></span>
五户丝，壬子年，元查保定二十一户。

398. <span id="志第四十四_食货三-岁赐-398"></span>
昔里吉万户：

399. <span id="志第四十四_食货三-岁赐-399"></span>
五户丝，壬子年，元查大都七十九户。

400. <span id="志第四十四_食货三-岁赐-400"></span>
清河县达鲁花赤也速：

401. <span id="志第四十四_食货三-岁赐-401"></span>
五户丝，壬子年，元查大名二十户。

402. <span id="志第四十四_食货三-岁赐-402"></span>
塔剌罕刘元帅：

403. <span id="志第四十四_食货三-岁赐-403"></span>
五户丝，壬子年，元查顺德一十九户。

404. <span id="志第四十四_食货三-岁赐-404"></span>
怯薛台蛮子：

405. <span id="志第四十四_食货三-岁赐-405"></span>
五户丝，壬子年，元查泰安州七户。

406. <span id="志第四十四_食货三-岁赐-406"></span>
必阇赤汪古台：

407. <span id="志第四十四_食货三-岁赐-407"></span>
五户丝，壬子年，元查汴梁等处四十六户。

408. <span id="志第四十四_食货三-岁赐-408"></span>
阿剌罕万户：

409. <span id="志第四十四_食货三-岁赐-409"></span>
五户丝，壬子年，元查保定一户。

410. <span id="志第四十四_食货三-岁赐-410"></span>
徐都官人：

411. <span id="志第四十四_食货三-岁赐-411"></span>
五户丝，壬子年，元查大都三十一户。

412. <span id="志第四十四_食货三-岁赐-412"></span>
西川城左翼蒙古汉军万户脱力失：

413. <span id="志第四十四_食货三-岁赐-413"></span>
岁赐，常课段三十三匹。

414. <span id="志第四十四_食货三-岁赐-414"></span>
伯要歹千户：

415. <span id="志第四十四_食货三-岁赐-415"></span>
岁赐，段二十四匹。

416. <span id="志第四十四_食货三-岁赐-416"></span>
典迭兒：

417. <span id="志第四十四_食货三-岁赐-417"></span>
岁赐，常课段六十四匹。

418. <span id="志第四十四_食货三-岁赐-418"></span>
燕帖木兒太平王：

419. <span id="志第四十四_食货三-岁赐-419"></span>
岁赐，天历元年，定金十锭、银五十锭、钞一万锭，分拨江东道太平路地五百顷。
