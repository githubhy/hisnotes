---
weight: 57
title: 志第八 历五
---

# 志第八 历五

## 庚午元历上

1. <span id="志第八_历五-庚午元历上-1"></span>
演纪上元庚午，距太祖庚辰岁，积年二千二十七万五千二百七十算外，上考往古，每年减一算，下验将来，每年加一算。

2. <span id="志第八_历五-庚午元历上-2"></span>
步气朔术

3. <span id="志第八_历五-庚午元历上-3"></span>
日法，五千二百三十。

4. <span id="志第八_历五-庚午元历上-4"></span>
岁实，一百九十一万二百二十四。

5. <span id="志第八_历五-庚午元历上-5"></span>
通余，二万七千四百二十四。

6. <span id="志第八_历五-庚午元历上-6"></span>
朔实，一十五万四千四百四十五。

7. <span id="志第八_历五-庚午元历上-7"></span>
通闰，五万六千八百八十四。

8. <span id="志第八_历五-庚午元历上-8"></span>
岁策，三百六十五，余一千二百七十四。

9. <span id="志第八_历五-庚午元历上-9"></span>
朔策，二十九，余二千七百七十五。

10. <span id="志第八_历五-庚午元历上-10"></span>
气策，一十五，余一千一百四十二，秒六十。

11. <span id="志第八_历五-庚午元历上-11"></span>
望策，一十四，余四千二，秒四十五。

12. <span id="志第八_历五-庚午元历上-12"></span>
象策，七，余二千一，秒二十二半。

13. <span id="志第八_历五-庚午元历上-13"></span>
没限，四千八十七，秒三十。

14. <span id="志第八_历五-庚午元历上-14"></span>
朔虚分，二千四百五十五。

15. <span id="志第八_历五-庚午元历上-15"></span>
旬周，三十一万三千八百。

16. <span id="志第八_历五-庚午元历上-16"></span>
纪法，六十。

17. <span id="志第八_历五-庚午元历上-17"></span>
秒母，九十。

18. <span id="志第八_历五-庚午元历上-18"></span>
求天正冬至

19. <span id="志第八_历五-庚午元历上-19"></span>
置上元庚午以来积年，以岁实乘之，为通积分；满旬周，去之，不尽，以日法约之，为日，不盈，为余；命壬戌算外，即得所求天正冬至大小余也。先以里差加减通积分，然后求之。求里差术，具《月离》篇中。

20. <span id="志第八_历五-庚午元历上-20"></span>
求次气

21. <span id="志第八_历五-庚午元历上-21"></span>
置天正冬至大小余，以气策及余累加之，秒盈秒母从分，分满日法从日，即得次气日及余分秒。

22. <span id="志第八_历五-庚午元历上-22"></span>
求天正经朔

23. <span id="志第八_历五-庚午元历上-23"></span>
置通积分，满朔实去之，不尽，为闰余；以减通积分，为朔积分；满旬周，去之，不尽，如日法而一，为日，不尽，为余，即得所求天正经朔大小余也。

24. <span id="志第八_历五-庚午元历上-24"></span>
求弦望及次朔

25. <span id="志第八_历五-庚午元历上-25"></span>
置天正经朔大小余，以象策累加之，即各得弦望及次朔经日及余秒也。

26. <span id="志第八_历五-庚午元历上-26"></span>
求没日

27. <span id="志第八_历五-庚午元历上-27"></span>
置有没之气恆气小余，如没限以上，为有没之气；以秒母乘之，内其秒，用减四十七万七千五百五十六；余，满六千八百五十六而一；所得并入恆气大余内，命壬戌算外，即得为没日也。

28. <span id="志第八_历五-庚午元历上-28"></span>
求灭日

29. <span id="志第八_历五-庚午元历上-29"></span>
置有灭之朔小余，经朔小余不满朔虚分者。 六因之，如四百九十一而一；所得并经朔大余，命为灭日。

30. <span id="志第八_历五-庚午元历上-30"></span>
步卦候发敛术

31. <span id="志第八_历五-庚午元历上-31"></span>
候策，五，余三百八十，秒八十。

32. <span id="志第八_历五-庚午元历上-32"></span>
卦策，六，余四百五十七，秒六。

33. <span id="志第八_历五-庚午元历上-33"></span>
贞策，三，余二百二十八，秒四十八。

34. <span id="志第八_历五-庚午元历上-34"></span>
秒母，九十。

35. <span id="志第八_历五-庚午元历上-35"></span>
辰法，二千六百一十五。

36. <span id="志第八_历五-庚午元历上-36"></span>
半辰法，一千三百七半。

37. <span id="志第八_历五-庚午元历上-37"></span>
刻法，三百一十三，秒八十。

38. <span id="志第八_历五-庚午元历上-38"></span>
辰刻，八，分一百四，秒六十。

39. <span id="志第八_历五-庚午元历上-39"></span>
半辰刻，四，分五十二，秒三十。

40. <span id="志第八_历五-庚午元历上-40"></span>
秒母，一百。

41. <span id="志第八_历五-庚午元历上-41"></span>
求七十二候

42. <span id="志第八_历五-庚午元历上-42"></span>
置节气大小余，命之为初候；以候策累加之，即得次候及末候也。

43. <span id="志第八_历五-庚午元历上-43"></span>
求六十四卦

44. <span id="志第八_历五-庚午元历上-44"></span>
置中气大小余，命之为公卦；以卦策累加之，得辟卦；又加，得候内卦；以贞策加之，得节气之初，为候外卦；又以贞策加之，得大夫卦；又以卦策加之，为卿卦也。

45. <span id="志第八_历五-庚午元历上-45"></span>
求土王用事

46. <span id="志第八_历五-庚午元历上-46"></span>
以贞策减四季中气大小余，即得土王用事日也。

47. <span id="志第八_历五-庚午元历上-47"></span>
求发敛

48. <span id="志第八_历五-庚午元历上-48"></span>
置小余，以六因之，如辰法而一，为辰数；不尽，以刻法除为刻，命子正算外，即得加时所在辰刻分也。如加半辰法，即命子初。

49. <span id="志第八_历五-庚午元历上-49"></span>
求二十四气卦候

50. <span id="志第八_历五-庚午元历上-50"></span>
以下表格略

51. <span id="志第八_历五-庚午元历上-51"></span>
步日躔术

52. <span id="志第八_历五-庚午元历上-52"></span>
周天分，一百九十一万二百九十二，秒九十八。

53. <span id="志第八_历五-庚午元历上-53"></span>
岁差，六十八，秒九十八。

54. <span id="志第八_历五-庚午元历上-54"></span>
秒母，一百。

55. <span id="志第八_历五-庚午元历上-55"></span>
周天度，三百六十五，分二十五，秒六十七。

56. <span id="志第八_历五-庚午元历上-56"></span>
象限，九十一，分三十一，秒九。

57. <span id="志第八_历五-庚午元历上-57"></span>
分秒母，一百。

58. <span id="志第八_历五-庚午元历上-58"></span>
二十四气日积度盈缩

59. <span id="志第八_历五-庚午元历上-59"></span>
表略

60. <span id="志第八_历五-庚午元历上-60"></span>
二十四气中积及朓朒

61. <span id="志第八_历五-庚午元历上-61"></span>
表略

62. <span id="志第八_历五-庚午元历上-62"></span>
求每日盈缩朓朒

63. <span id="志第八_历五-庚午元历上-63"></span>
各置其气损益率，求盈缩，用盈缩之损益；求朓朒，用朓朒之损益。 六因，如象限而一，为其气中率；与后气中率相减，为合差；半合差，加减其气中率，为元末泛率，至后，加初减末；分后,减初加末。 又置合差，六因，如象限而一，为日差；半之，加减初末泛率，为初末定率；至后，减初加末；分后，加初减末。 以日差累加减气初定率,为每日损益分；至后，减；分后，加。

64. <span id="志第八_历五-庚午元历上-64"></span>
各以每日损益分加减气下盈缩朓朒，为每日盈缩朓朒。二分前一气无后率相减为合差者，皆用前气合差。

65. <span id="志第八_历五-庚午元历上-65"></span>
求经朔弦望入气

66. <span id="志第八_历五-庚午元历上-66"></span>
置天正闰余，以日法除为日，不满，为余。如气策以下，以减气策，为入大雪气；以上，去之，余亦以减气策，为入小雪气；即得天正经朔入气日及余也。以象策累加之，满气策去之，即为弦望入次气日及余；因加得后朔入气日及余也。便为中朔望入气。

67. <span id="志第八_历五-庚午元历上-67"></span>
求每日损益盈缩朓朒

68. <span id="志第八_历五-庚午元历上-68"></span>
以日差益加损减其气初损益率，为每日损益率；驯积损益其气盈缩朓朒积，为每日盈缩朓朒积。

69. <span id="志第八_历五-庚午元历上-69"></span>
求经朔弦望入气朓朒定数

70. <span id="志第八_历五-庚午元历上-70"></span>
以各所求入气小余，以乘其日损益率，如日法而一；所得，损益其下朓朒积，为定数。便为中朔弦望朓朒定数。

71. <span id="志第八_历五-庚午元历上-71"></span>
赤道宿度

72. <span id="志第八_历五-庚午元历上-72"></span>
斗二十五〓〓牛七少 〓〓女十一少 〓〓虚九少六十七秒 〓〓危十五度半〓〓室十七〓〓壁八太

73. <span id="志第八_历五-庚午元历上-73"></span>
右北方七宿，九十四度六十七秒 。〓

74. <span id="志第八_历五-庚午元历上-74"></span>
奎十六半〓〓娄十二〓〓胃十五〓〓昴十一少 〓〓毕十七少 〓觜半〓参十半〓

75. <span id="志第八_历五-庚午元历上-75"></span>
右西方七宿，八十三度。

76. <span id="志第八_历五-庚午元历上-76"></span>
井三十三少 〓鬼二半〓柳十三太 〓星六太 〓张十七少 〓翼十八〓轸十七

77. <span id="志第八_历五-庚午元历上-77"></span>
右南方七宿，一百九度少 。

78. <span id="志第八_历五-庚午元历上-78"></span>
角十二〓亢九少 〓氐十六〓房五太 〓心六少 〓尾十九少 〓箕十半

79. <span id="志第八_历五-庚午元历上-79"></span>
右东方七宿，七十九度。

80. <span id="志第八_历五-庚午元历上-80"></span>
求冬至赤道日度

81. <span id="志第八_历五-庚午元历上-81"></span>
置通积分，以周天分去之；余，日法而一，为度，不满，退除为分秒；以百为母，命起赤道虚宿六度外，去之，不满宿，即得所求年天正冬至加时日躔赤道宿度及分秒。其在寻斯干之东西者，先以里差加减通积分。

82. <span id="志第八_历五-庚午元历上-82"></span>
求春分夏至秋分赤道日度

83. <span id="志第八_历五-庚午元历上-83"></span>
置天正冬至加时赤道日度，累加象限，满赤道宿次，去之，即各得春分、夏至、秋分加时日在宿度及分秒。

84. <span id="志第八_历五-庚午元历上-84"></span>
求四正赤道宿积度

85. <span id="志第八_历五-庚午元历上-85"></span>
置四正赤道宿全度，以四正赤道日度及分秒减之，余为距后度；以赤道宿度累加之，各得四正后赤道宿积度及分秒。

86. <span id="志第八_历五-庚午元历上-86"></span>
求赤道宿积度入初末限

87. <span id="志第八_历五-庚午元历上-87"></span>
视四正后赤道宿积度及分，在四十五度六十五分五十四秒半以下，为入初限；以上者，用减象限，余为入末限。

88. <span id="志第八_历五-庚午元历上-88"></span>
求二十八宿黄道度

89. <span id="志第八_历五-庚午元历上-89"></span>
置四正后赤道宿入初末限度及分，减一百一度；余，以初末限度及分乘之，进位，满百为分，分满百为度；至后以减、分后以加赤道宿积度，为其宿黄道积度；以前宿黄道积度减之，其四正之宿，先加象限，然后以前宿减之。

90. <span id="志第八_历五-庚午元历上-90"></span>
为其宿黄道度及分。其分就近约为太半少。

91. <span id="志第八_历五-庚午元历上-91"></span>
黄道宿度

92. <span id="志第八_历五-庚午元历上-92"></span>
斗二十三〓牛七〓女十一〓虚九少六十七秒 〓危十六〓室十八少 〓壁九半

93. <span id="志第八_历五-庚午元历上-93"></span>
右北方七宿，九十四度六十七秒 。

94. <span id="志第八_历五-庚午元历上-94"></span>
奎十七太 〓娄十二太 〓胃十五半〓昴十二〓毕十六半〓觜半〓参九太

95. <span id="志第八_历五-庚午元历上-95"></span>
右西方七宿，八十三度太 。

96. <span id="志第八_历五-庚午元历上-96"></span>
井三十半〓鬼二半〓柳十三少 〓星六太 〓张十七太 〓翼二十〓轸十八半

97. <span id="志第八_历五-庚午元历上-97"></span>
右南方七宿，一百九度少 。

98. <span id="志第八_历五-庚午元历上-98"></span>
角十二太 〓亢九太 〓氐十六少 〓房五太 〓心六〓尾十八少 〓箕九半

99. <span id="志第八_历五-庚午元历上-99"></span>
右东方七宿，七十八度少 。

100. <span id="志第八_历五-庚午元历上-100"></span>
前黄道宿度，依今历岁差所在算定。如上考往古，下验将来，当据岁差，每移一度，依术推变当时宿度，然后可步七曜，知其所在。

101. <span id="志第八_历五-庚午元历上-101"></span>
求天正冬至加时黄道日度

102. <span id="志第八_历五-庚午元历上-102"></span>
以冬至加时赤道日度分秒，减一百一度，余以冬至加时赤道日度及分秒乘之，进位，满百为分，分满百为度，命曰黄赤道差；用减冬至加时赤道日度及分秒，即得所求年天正冬至加时黄道日度及分秒。

103. <span id="志第八_历五-庚午元历上-103"></span>
求二十四气加时黄道日度

104. <span id="志第八_历五-庚午元历上-104"></span>
置所求年冬至日躔黄赤道差，以次年黄赤道差减之，余以所求气数乘之，二十四而一；所得，以加其气中积度及约分，以其气初日盈缩数盈加缩减之，用加冬至加时黄道日度，依宿次去之，即各得其气加时黄道日躔宿度及分秒。如其年冬至加时赤道宿度空分秒在岁差以下者，即加前宿全度，然求黄赤道差，余依术算。

105. <span id="志第八_历五-庚午元历上-105"></span>
求二十四气及每日晨前夜半黄道日度

106. <span id="志第八_历五-庚午元历上-106"></span>
副置其恆气小余，以其气初日损益率乘之，盈缩之损益。 万约之，应益者盈加缩减，应损者盈减缩加，其副日法除之，为度，不满，退除为分秒，以减其气加时黄道日度，即得其气初日晨前夜半黄道日度。每日加一度，以万乘之，又以每日损益数，盈缩之损益。 应益者盈加缩减，应损者盈减缩加，为每日晨前夜半黄道日度及分秒。

107. <span id="志第八_历五-庚午元历上-107"></span>
求每日午中黄道日度

108. <span id="志第八_历五-庚午元历上-108"></span>
置一万分，以所求入气日损益数加减，益者，盈加缩减；损者，盈减缩加。

109. <span id="志第八_历五-庚午元历上-109"></span>
半之，满百为分，不满为秒，以加其日晨前夜半黄道日度，即其日午中日躔黄道宿度及分秒。

110. <span id="志第八_历五-庚午元历上-110"></span>
求每日午中黄道积度

111. <span id="志第八_历五-庚午元历上-111"></span>
以二至加时黄道日度，距至所求日午中黄道日度，为入二至后黄道日积度及分秒。

112. <span id="志第八_历五-庚午元历上-112"></span>
求每日午中黄道入初末限

113. <span id="志第八_历五-庚午元历上-113"></span>
视二至后黄道积度，在四十三度一十二分八十七秒之以下为初限；以上，用减象限，余为入末限。其积度，满象限去之，为二分后黄道积度；在四十八度一十八分二十一秒之以下，为初限；以上，用减象限，余为入末限。

114. <span id="志第八_历五-庚午元历上-114"></span>
求每日午中赤道日度

115. <span id="志第八_历五-庚午元历上-115"></span>
以所求日午中黄道积度，入至后初限、分后末限度及分秒，进三位，加二十万二千五十少，开平方除之，所得减去四百四十九半，余在初限者，直以二至赤道日度加而命之；在末限者，以减象限，余以二分赤道日度加而命之，即每日午中赤道日度。

116. <span id="志第八_历五-庚午元历上-116"></span>
以所求日午中黄道积度，入至后末限、分后初限度及分秒，进三位，用减三十万三千五十少，开平方除之，所得，以减五百五十半，其在初限者，以所减之余，直以二分赤道日度加而命之；在末限者，以减象限，余以二至赤道日度加而命之，即每日午中赤道日度。

117. <span id="志第八_历五-庚午元历上-117"></span>
太阳黄道十二次入宫宿度

118. <span id="志第八_历五-庚午元历上-118"></span>
危〓十三度三十九分五十九秒外入卫分陬訾之次，辰在亥。

119. <span id="志第八_历五-庚午元历上-119"></span>
奎〓二度三十五分八十五秒外入鲁分降娄之次，辰在戌。

120. <span id="志第八_历五-庚午元历上-120"></span>
胃〓四度二十四分三十三秒外入赵分大梁之次，辰在酉。

121. <span id="志第八_历五-庚午元历上-121"></span>
毕〓七度九十六分二十秒外入晋分实沈之次，辰在申。

122. <span id="志第八_历五-庚午元历上-122"></span>
井〓九度四十七分一十秒外入秦分鹑首之次，辰在未。

123. <span id="志第八_历五-庚午元历上-123"></span>
柳〓四度九十五分二十六秒外入周分鹑火之次，辰在午。

124. <span id="志第八_历五-庚午元历上-124"></span>
张〓十五度五十六分三十五秒外入楚分鹑尾之次，辰在巳。

125. <span id="志第八_历五-庚午元历上-125"></span>
轸〓十度四十四分五秒外入郑分寿星之次，辰在辰。

126. <span id="志第八_历五-庚午元历上-126"></span>
氐〓一度七十七分七十七秒外入宋分大火之次，辰在卯。

127. <span id="志第八_历五-庚午元历上-127"></span>
尾〓三度九十七分七十二秒外入燕分析木之次，辰在寅。

128. <span id="志第八_历五-庚午元历上-128"></span>
斗〓四度三十六分六十六秒外入吴越分星纪之次，辰在丑。

129. <span id="志第八_历五-庚午元历上-129"></span>
女〓二度九十一分九十一秒外入齐分玄枵之次，辰在子。

130. <span id="志第八_历五-庚午元历上-130"></span>
求入宫时刻

131. <span id="志第八_历五-庚午元历上-131"></span>
各置入宫宿度及分秒，以其日晨前夜半日度减之，相近一度之间者求之。余以日法乘其分，其秒从于下，亦通乘之。 为实；以其日太阳行分为法；实如法而一，所得，依发敛加时求之，即得其日太阳入宫时刻及分秒。

132. <span id="志第八_历五-庚午元历上-132"></span>
步晷漏术

133. <span id="志第八_历五-庚午元历上-133"></span>
中限，一百八十二日六十二分一十八秒。

134. <span id="志第八_历五-庚午元历上-134"></span>
冬至初限、夏至末限，六十二日二十分。

135. <span id="志第八_历五-庚午元历上-135"></span>
夏至初限、冬至末限，一百二十日四十二分。

136. <span id="志第八_历五-庚午元历上-136"></span>
冬至永安晷影常数，一丈二尺八寸三分。

137. <span id="志第八_历五-庚午元历上-137"></span>
夏至永安晷影常数，一尺五寸六分。

138. <span id="志第八_历五-庚午元历上-138"></span>
周法，一千四百二十八。

139. <span id="志第八_历五-庚午元历上-139"></span>
内外法，一万八百九十六。

140. <span id="志第八_历五-庚午元历上-140"></span>
半法，二千六百一十五。

141. <span id="志第八_历五-庚午元历上-141"></span>
日法四分之三，三千九百二十二半。

142. <span id="志第八_历五-庚午元历上-142"></span>
日法四分之一，一千三百七半。

143. <span id="志第八_历五-庚午元历上-143"></span>
昏明分，一百三十分七十五秒。

144. <span id="志第八_历五-庚午元历上-144"></span>
昏明刻，二刻一百五十六分九十秒。

145. <span id="志第八_历五-庚午元历上-145"></span>
刻法，三百一十三分八十秒。

146. <span id="志第八_历五-庚午元历上-146"></span>
秒母，一百。

147. <span id="志第八_历五-庚午元历上-147"></span>
求午中入气中积

148. <span id="志第八_历五-庚午元历上-148"></span>
置所求日大余及半法，以所入气大小余减之，为其日午中入气；以加其气中积，为其日午中中积。小余以日法除，为约分。

149. <span id="志第八_历五-庚午元历上-149"></span>
求二至后午中入初末限

150. <span id="志第八_历五-庚午元历上-150"></span>
置午中中积及分，如中限以下，为冬至后；以上，去中限，为夏至后。其二至后，如在初限以下，为初限；以上，覆减中限，余为入末限也。

151. <span id="志第八_历五-庚午元历上-151"></span>
求午中晷影定数

152. <span id="志第八_历五-庚午元历上-152"></span>
视冬至后初限、夏至后末限，百通日内分，自相乘，副置之，以一千四百五十除之；所得，加五万三百八，折半限分并之，除其副为分，分满十为寸，寸满十为尺，用减冬至地中晷影常数，为所求晷影定数。

153. <span id="志第八_历五-庚午元历上-153"></span>
视夏至后初限、冬至后末限，百通日内分，自相乘，为上位；下置入限分，以二百二十五乘之，百约之，加一十九万八千七十五，为法；夏至前后半限以上者，减去半限，列于上位，下置半限，各百通日内分，先相减,后相乘，以七千七百除之,所得以加其法。 及除上位为分，分满十为寸，寸满十为尺，用加夏至地中晷影常数，为所求晷影定数。

154. <span id="志第八_历五-庚午元历上-154"></span>
求四方所在晷影

155. <span id="志第八_历五-庚午元历上-155"></span>
各于其处测冬夏二至晷数，乃相减之，余为其处二至晷差；亦以地中二至晷数相减，为地中二至晷差。其所求日在冬至后初限、夏至后末限者，如在半限以下，倍之；半限以上，覆减全限，余亦倍之；并入限日，三因，折半，以日为分，十分为寸，以减地中二至晷差，为法；置地中冬至晷影常数，以所求日地中晷影定数减之，余以其处二至晷差乘之，为实；实如法而一，所得，以减其处冬至晷数，即得其处其日晷影定数。所求日在夏至后初限、冬至后末限者，如在半限以下，倍之；半限以上，覆减全限，余亦倍之；并入限日，三因，四除，以日为分，十分为寸，以加地中二至晷差，为法；置所求日地中晷影定数，以地中夏至晷影常数减之，余以其处二至晷差乘之，为实；实如法而一，所得，以加其处夏至晷数，即得其处其日晷影定数。

156. <span id="志第八_历五-庚午元历上-156"></span>
二十四气陟降及日出分

157. <span id="志第八_历五-庚午元历上-157"></span>
以下表格略

158. <span id="志第八_历五-庚午元历上-158"></span>
二分前后陟降率

159. <span id="志第八_历五-庚午元历上-159"></span>
春分前三日，太阳入赤道内，秋分后三日，太阳出赤道外，故其陟降与他日不伦，今各别立数而用之。

160. <span id="志第八_历五-庚午元历上-160"></span>
惊蛰，十二日陟四。六十七、一十六。 此为末率，于此用毕。其减差亦止于此也。

161. <span id="志第八_历五-庚午元历上-161"></span>
十三日陟四。四十一、六。 十四日陟四。三十八、九十。

162. <span id="志第八_历五-庚午元历上-162"></span>
十五日陟四。

163. <span id="志第八_历五-庚午元历上-163"></span>
秋分，初日降四。三十八。 一日降四。二十九。 二日降四。五十九 。三日降四。六十八。

164. <span id="志第八_历五-庚午元历上-164"></span>
此为初率，始用之。其加差亦始于此也。

165. <span id="志第八_历五-庚午元历上-165"></span>
求每日日出入晨昏半昼分

166. <span id="志第八_历五-庚午元历上-166"></span>
各以陟降初率，陟减降加其气初日日出分，为一日下日出分；以增损差仍加减加减差。 增损陟降率，驯积而加减之，即为每日日出分；覆减日法，余为日入分；以日出分减日入分，半之，为半昼分；以昏明分减日出分，为晨分；加日入分，为昏分。

167. <span id="志第八_历五-庚午元历上-167"></span>
求日出入辰刻

168. <span id="志第八_历五-庚午元历上-168"></span>
置日出入分，以六因之，满辰法而一，为辰数；不尽，刻法除之，为刻，不满为分。命子正算外，即得所求。

169. <span id="志第八_历五-庚午元历上-169"></span>
求昼夜刻

170. <span id="志第八_历五-庚午元历上-170"></span>
置日出分，十二乘之，刻法而一，为刻，不满为分，即为夜刻；覆减一百，余为昼刻及分秒。

171. <span id="志第八_历五-庚午元历上-171"></span>
求更点率

172. <span id="志第八_历五-庚午元历上-172"></span>
置晨分，四因之，退位，为更率；二因更率，退位，为点率。

173. <span id="志第八_历五-庚午元历上-173"></span>
求更点所在辰刻

174. <span id="志第八_历五-庚午元历上-174"></span>
置更点率，以所求更点数因之，又六因之，内加更筹刻，满辰法而一，为辰数；不尽，满刻法，除之，为刻数；不满，为分；命其日辰刻算外，即得所求。

175. <span id="志第八_历五-庚午元历上-175"></span>
求四方所在漏刻

176. <span id="志第八_历五-庚午元历上-176"></span>
各于所在下水漏,以定其处冬至或夏至夜刻，乃与五十刻相减，余为至差刻。置所求日黄道去赤道内外度及分，以至差刻乘之，进一位，如二百三十九而一，为刻；不尽，以刻法乘之，退除为分；内减外加五十刻，即得所求日夜刻；以减百刻，余为昼刻。其日出入辰刻及更点差率等，并依前术求之。

177. <span id="志第八_历五-庚午元历上-177"></span>
求黄道内外度

178. <span id="志第八_历五-庚午元历上-178"></span>
置日出之分，如日法四分之一以上，去之，余为外分；如日法四分之一以下，覆减之，余为内分。置内外分，千乘之，如内外法而一，为度，不满，退除为分秒，即为黄道去赤道内外度；内减外加象限，即得黄道去极度。

179. <span id="志第八_历五-庚午元历上-179"></span>
求距中度及更差度

180. <span id="志第八_历五-庚午元历上-180"></span>
置半法，以晨分减之，余为距中分；百乘之，如周法而一，为距中度；用减一百八十三度一十二分八十三秒半，余四因，退位，为每更差度。

181. <span id="志第八_历五-庚午元历上-181"></span>
求昏明五更中星

182. <span id="志第八_历五-庚午元历上-182"></span>
置距中度，以其日午中赤道日度加而命之，即昏中星所格宿次，因为初更中星；以更差度累加之，满赤道宿次，去之，即得逐更及明中星。

183. <span id="志第八_历五-庚午元历上-183"></span>
步月离术

184. <span id="志第八_历五-庚午元历上-184"></span>
转终分，一十四万四千一百一十，秒六千二十，微六十。

185. <span id="志第八_历五-庚午元历上-185"></span>
转终日，二十七，余二千九百，秒六千二十，微六十。

186. <span id="志第八_历五-庚午元历上-186"></span>
转中日，一十三，余四千六十五，秒三千一十，微三十。

187. <span id="志第八_历五-庚午元历上-187"></span>
朔差日，一，余五千一百四，秒三千九百七十九，微四十。

188. <span id="志第八_历五-庚午元历上-188"></span>
象策，七，余二千一，秒二千五百。

189. <span id="志第八_历五-庚午元历上-189"></span>
秒母，一万。

190. <span id="志第八_历五-庚午元历上-190"></span>
微母，一百。

191. <span id="志第八_历五-庚午元历上-191"></span>
上弦度，九十一，分三十一，秒四十一太 。

192. <span id="志第八_历五-庚午元历上-192"></span>
望度，一百八十二，分六十二，秒八十三半。

193. <span id="志第八_历五-庚午元历上-193"></span>
下弦度，二百七十三，分九十四，秒二十五少 。

194. <span id="志第八_历五-庚午元历上-194"></span>
月平行度，十三，分三十六，秒八十七半。

195. <span id="志第八_历五-庚午元历上-195"></span>
分秒母，一百。

196. <span id="志第八_历五-庚午元历上-196"></span>
七日初数，四千六百四十八，末数，五百八十二。

197. <span id="志第八_历五-庚午元历上-197"></span>
十四日初数，四千六十五，末数，一千一百六十五。

198. <span id="志第八_历五-庚午元历上-198"></span>
二十一日初数，三千四百八十三，末数，一千七百四十七。

199. <span id="志第八_历五-庚午元历上-199"></span>
二十八日初数，二千九百一。

200. <span id="志第八_历五-庚午元历上-200"></span>
求经朔弦望入转凡称秒者，微从之，他仿此。

201. <span id="志第八_历五-庚午元历上-201"></span>
置天正朔积分，以转终分及秒去之，不尽，如日法而一，为日，不满为余秒，即天正十一月经朔入转日及余秒；以象策累加之，去命如前，得弦望经日加时入转及余秒；径求次朔入转，即以朔差加之。加减里差，即得中朔弦望入转及余秒。

202. <span id="志第八_历五-庚午元历上-202"></span>
以下表格略

203. <span id="志第八_历五-庚午元历上-203"></span>
求中朔弦望入转朓朒定数

204. <span id="志第八_历五-庚午元历上-204"></span>
置入转小余，以其日算外损益率乘之，如日法而一，所得，以损益朓朒积，为定数。其四七日下余，如初数以下，初率乘之，如初数而一，以损益朓朒积，为定数；如初数以上，以初数减之，余乘末率，如末数而一，用减初率，余如朓朒积，为定数。其十四日下余，如初数以上，以初数减之，余乘末率，如末数而一，为朓朒定数。

205. <span id="志第八_历五-庚午元历上-205"></span>
求朔弦望中日

206. <span id="志第八_历五-庚午元历上-206"></span>
以寻斯干城为准，置相去地里，以四千三百五十九乘之，退位，万约为分，曰里差；以加减经朔弦望小余，满与不足，进退大余，即中朔弦望日及余。以东加之，以西减之。

207. <span id="志第八_历五-庚午元历上-207"></span>
求朔弦望定日

208. <span id="志第八_历五-庚午元历上-208"></span>
置中朔弦望小余，朓减朒加入气入转朓朒定数，满与不足，进退大余，命壬戌算外，各得定朔弦望日辰及余。定朔干名与后朔同者，其月大；不同者，其月小；月内无中气者，为闰。视定朔小余，秋分后在日法四分之三以上者，进一日；春分后，定朔日出分与春分日出分相减之，余者，三约之，用减四分之三；定朔小余及此分以上者，亦进一日；或有交，亏初于日入前者，不进之。定弦望小余，在日出分以下者，退一日；或有交，亏初于日出前者，小余虽在日出后，亦退之。如望在十七日者，又视定朔小余在四分之三以下之数，春分后用减定之数。 与定望小余在日出分以上之数相校之，朔少望多者，望不退，而朔犹进之；望少朔多者，朔不进，而望犹退之。日月之行，有盈缩迟疾；加减之数，或有四大三小。若循常当察加时早晚，随所近而进退之，使不过四大三小。

209. <span id="志第八_历五-庚午元历上-209"></span>
求定朔弦望中积

210. <span id="志第八_历五-庚午元历上-210"></span>
置定朔弦望小余，与中朔弦望小余相减之，余以加减经朔弦望入气日余，中朔弦望，少即加之，多即减之。 即为定朔弦望入气；以加其气中积，即为定朔弦望中积。其余，以日法退除为分秒。

211. <span id="志第八_历五-庚午元历上-211"></span>
求定朔弦望加时日度

212. <span id="志第八_历五-庚午元历上-212"></span>
置定朔弦望约余，以所入气日损益率乘之，盈缩之损益。 万约之，以损益其下盈缩积，乃盈加缩减定朔弦望中积，又以冬至加时日躔黄道宿度加之，依宿次去之，即得定朔弦望加时日所在度分秒。

213. <span id="志第八_历五-庚午元历上-213"></span>
又法：置定朔弦望约余，副之，以乘其日盈缩之损益率，万约之，应益者盈加缩减，应损者盈减缩加，其副满百为分，分满百为度，以加其日夜半日度，命之，各得其日加时日躔黄道宿次。若先于历中注定每日夜半日度，即用此法为准也。

214. <span id="志第八_历五-庚午元历上-214"></span>
求定朔弦望加时月度

215. <span id="志第八_历五-庚午元历上-215"></span>
凡合朔加时日月同度，其定朔加时黄道日度即为定朔加时黄道月度；弦望，各以弦望度加定朔弦望加时黄道日度，依宿次去之，即得定朔弦望加时黄道月度及分秒。

216. <span id="志第八_历五-庚午元历上-216"></span>
求夜半午中入转

217. <span id="志第八_历五-庚午元历上-217"></span>
置中朔入转，以中朔小余减之，为中朔夜半入转。又中朔小余，与半法相减之，余以加减中朔加时入转，中朔少如半法，加之；多如半法，减之。 为中朔午中入转。若定朔大余有进退者，亦加减转日，否则因中为定，每日累加一日，满转终日及余秒，去命如前，各得每日夜半午中入转。求夜半，因定朔夜半入转累加之；求午中，因定朔午中入转累加之；求加时入转者，如求加时入气之术法。

218. <span id="志第八_历五-庚午元历上-218"></span>
求加时及夜半月度

219. <span id="志第八_历五-庚午元历上-219"></span>
置其日入转算外转定分，以定朔弦望小余乘之，如日法而一，为加时转分；分满百为度。 减定朔弦望加时月度，为夜半月度。以相次转定分累加之，即得每日夜半月度。或朔至弦望，或至后朔，皆可累加之。然近则差少，远则差多。置所求前后夜半相距月度为行度，计其日相距入转积度，与行度相减，余以相距日数除之，为日差行度。多日差加每日转定分行度，少日差减每日转定分而用之可也。欲求速，即用此数。欲究其微，而可用后术。

220. <span id="志第八_历五-庚午元历上-220"></span>
求晨昏月度

221. <span id="志第八_历五-庚午元历上-221"></span>
置其日晨分，乘其日算外转定分，日法而一，为晨转分；用减转定分，余为昏转分。又以朔望定小余，乘转定分，日法而一，为加时分，以减晨昏转分，为前；不足，覆减之，为后；乃前加后减加时月度，即晨昏月度所在宿度及分秒。

222. <span id="志第八_历五-庚午元历上-222"></span>
求朔弦望晨昏定程

223. <span id="志第八_历五-庚午元历上-223"></span>
各以其朔昏定月减上弦昏定月，余为朔后昏定程。以上弦昏定月，减望昏定月，余为上弦后昏定程。以望晨定月，减下弦晨定月，余为望后晨定程。以下弦晨定月，减后朔晨定月，余为下弦后晨定程。

224. <span id="志第八_历五-庚午元历上-224"></span>
求每日转定度

225. <span id="志第八_历五-庚午元历上-225"></span>
累计每定程相距日下转积度，与晨昏定程相减，余以相距日数除之，为日差；定程多，加之；定程少，减之。 以加减每日转定分，为转定度；因朔弦望晨昏月，每日累加之，满宿次去之，为每日晨昏月度及分秒。凡注历，朔日已后注昏月，望后一日注晨月。 古历有九道月度，其数虽繁，亦难削去，具其术。

226. <span id="志第八_历五-庚午元历上-226"></span>
求正交日辰

227. <span id="志第八_历五-庚午元历上-227"></span>
置交终日及余秒，以其月经朔加时入交泛日及余秒减之，余为平交入其月经朔加时后日算及余秒；中朔同。 以加其月中朔大小余，其大余命壬戌算外，即得平交日辰及余秒。求次交者，以交终日及余秒加之，如大余满纪法，去之，命如前，即得次平交日辰及余秒也。

228. <span id="志第八_历五-庚午元历上-228"></span>
求平交入转朓朒定数

229. <span id="志第八_历五-庚午元历上-229"></span>
置平交小余，加其日夜半入转，余以乘其日损益率，日法而一，所得，以损益其日下朓朒积，为定数。

230. <span id="志第八_历五-庚午元历上-230"></span>
求平交日辰

231. <span id="志第八_历五-庚午元历上-231"></span>
置平交小余，以平交入转朓朒定数朓减朒加之，满与不足，进退日辰，即得正交日辰及余秒；与定朔日辰相距，即得所在月日。

232. <span id="志第八_历五-庚午元历上-232"></span>
求中朔加时中积

233. <span id="志第八_历五-庚午元历上-233"></span>
各以其月中朔加时入气日及余，加其气中积及余，其日命为度，其余，以日法退除为分秒，即其月中朔加时中积度及分秒。

234. <span id="志第八_历五-庚午元历上-234"></span>
求正交加时黄道月度

235. <span id="志第八_历五-庚午元历上-235"></span>
置平交入中朔加时后日算及余秒，以日法通日内余进二位，如三万九千一百二十一为度，不满，退除为分秒，以加其月中朔加时中积，然后以冬至加时黄道日度加而命之，即得其月正交加时月离黄道宿度及分秒。如求次交者，以交中度及分秒加而命之，即得所求。

236. <span id="志第八_历五-庚午元历上-236"></span>
求黄道宿积度

237. <span id="志第八_历五-庚午元历上-237"></span>
置正交加时黄道宿全度，以正交加时月离黄道宿度及分秒减之，余为距后度及分秒；以黄道宿度累加之，即各得正交后黄道宿积度及分秒。

238. <span id="志第八_历五-庚午元历上-238"></span>
求黄道宿积度入初末限

239. <span id="志第八_历五-庚午元历上-239"></span>
置黄道宿积度及分秒，满交象度及分秒去之，余在半交象以下为初限；以上者，减交象度，余为末限。入交积度、交象度，并在《交会篇》中。

240. <span id="志第八_历五-庚午元历上-240"></span>
求月行九道宿度

241. <span id="志第八_历五-庚午元历上-241"></span>
凡月行所交，冬入阴历，夏入阳历，月行青道；冬至夏至后，青道半交在春分之宿，当黄道东；立冬立夏后，青道半交在立春之宿，当黄道东南；至所冲之宿，亦皆如之也。宜细推。 冬入阳历，夏入阴历，月行白道；冬至夏至后，白道半交在秋分之宿，当黄道西；立冬立夏后，白道半交在立秋之宿，当黄道西北；至所冲之宿，亦如之也。 春入阳历，秋入阴历，月行硃道；春分秋分后，硃道半交在夏至之宿，当黄道南；立春立秋后，硃道半交在立夏之宿，当黄道西南；至所冲之宿，亦如之也。 春入阴历，秋入阳历，月行黑道。春分秋分后，黑道半交在冬至之宿，当黄道北；立春立秋后，黑道半交在立冬之宿，当黄道东北；至所冲之宿，亦如之也。 四时离为八节，至阴阳之所交，皆与黄道相会，故月行有九道。

242. <span id="志第八_历五-庚午元历上-242"></span>
各以所入初入初末限度及分，减一百一度，余以所入初入初末限度及分乘之，半而退位为分，分满百为度，命为月道与黄道泛差。

243. <span id="志第八_历五-庚午元历上-243"></span>
凡日以赤道内为阴，外为阳；月以黄道内为阴，外为阳。故月行正交，入夏至后宿度内为同名，入冬至后宿度内为异名。其在同名者，置月行与黄道泛差，九因之，八约之，为定差；半交后，正交前，以差减；正交后，半交前，以差加；此加减出入六度，正如黄赤道相交同名之差，若较之渐异，则随交所在迁变不常。

244. <span id="志第八_历五-庚午元历上-244"></span>
仍以正交度距秋分度数，乘定差，如象限而一，所得，为月道与赤道定差；前加者为减，减者为加。其在异名者，置月行与黄道泛差，七因之，八约之，为定差；半交后，正交前，以差加；正交后，半交前，以差减；此加减出入六度，正如黄赤道相交异名之差，若较之渐同，则随交所在迁变不常。 仍以正交度距春分度数，乘定差，如象限而一，所得，为月道与赤道定差；前加者为减，减者为加，各加减黄道宿积度，为九道宿积度；以前宿九道积度减之，为其宿九道度及分秒。其分就近约为太、半、少，论春夏秋冬，以四时日所在宿度为正。

245. <span id="志第八_历五-庚午元历上-245"></span>
求正交加时月离九道宿度

246. <span id="志第八_历五-庚午元历上-246"></span>
以正交加时黄道日度及分，减一百一度，余以正交度及分乘之，半而退位为分，分满百为度，命为月道与黄道泛差。其在同名者，置月行与黄道泛差，九因之，八约之，为定差，以加；仍以正交度距秋分度数乘定差，如象限而一，所得，为月道与赤道定差，以减。其异名者，置月行与黄道泛差，七因之，八约之，为定差，以减；仍以正交度距春分度数，乘定差，如象限而一，所得，为月道与赤道定差，以加。置正交加时黄道月度及分，以二差加减之，即为正交加时月离九道宿度及分。

247. <span id="志第八_历五-庚午元历上-247"></span>
求定朔弦望加时月所在度

248. <span id="志第八_历五-庚午元历上-248"></span>
置定朔加时日躔黄道宿次，凡合朔加时，月行潜在日下，与太阳同度，是为加时月离宿次；各以弦望度及分秒，加其所当弦望加时日躔黄道宿度，满宿次，去之，命如前，各得定朔弦望加时月所在黄道宿度及分秒。

249. <span id="志第八_历五-庚午元历上-249"></span>
求定朔弦望加时九道月度

250. <span id="志第八_历五-庚午元历上-250"></span>
各以定朔弦望加时月离黄道宿度及分秒，加前宿正交后黄道积度，为定朔弦望加时正交后黄道积度；如前求九道积度，以前宿九道积度减之，余为定朔弦望加时九道月离宿度及分秒。其合朔加时，若非正交，则日在黄道，月在九道，所入宿度虽多少不同，考其两极若绳准。故云月行潜在日下，与太阳同度，即为加时。九道月度，求其晨昏夜半月度，并依前术。
