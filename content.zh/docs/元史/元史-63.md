---
weight: 64
title: 志第十五 地理六
---

# 志第十五 地理六

1. <span id="志第十五_地理六-1"></span>
湖广等处行中书省，为路三十、州十三、府三、安抚司十五、军三，属府三，属州十七，属县一百五十，管番民总管一。本省陆站一百处，水站七十三处。

2. <span id="志第十五_地理六-2"></span>
江南湖北道肃政廉访司

3. <span id="志第十五_地理六-3"></span>
武昌路，上。 唐初为鄂州，又改江夏郡，又升武昌军。宋为荆湖北路。元宪宗末年，世祖南伐，自黄州阳罗洑，横桥梁，贯铁锁，至鄂州之白鹿矶，大兵毕渡，进薄城下，围之数月，既而解去，归即大位。至元十一年，丞相伯颜从阳罗洑南渡，权州事张晏然以城降，自是湖北州郡悉下。是年，立荆湖等路行中书省，并本道安抚司。十三年，设录事司。十四年，立湖北宣慰司，改安抚司为鄂州路总管府，并鄂州行省入潭州行省。十八年，迁潭州行省于鄂州，移宣慰司于潭州。十九年，随省处例罢宣慰司，本路隶行省。大德五年，以鄂州首来归附，又世祖亲征之地，改武昌路。户一十一万四千六百三十二，口六十一万七千一百一十八。至元二十七年抄籍数。 领司一、县七。

4. <span id="志第十五_地理六-4"></span>
录事司。

5. <span id="志第十五_地理六-5"></span>
县七

6. <span id="志第十五_地理六-6"></span>
江夏，中。倚郭。 咸宁，下。 嘉鱼，下。 蒲圻，中。 崇阳，中。 通城，中。 武昌。下。宋升寿昌军，以其为江西冲要地也。元因之。

7. <span id="志第十五_地理六-7"></span>
至元十四年，升散府，治本县。后革府，以县属本路。户一万五千八百五，口六万四千五百九十八。

8. <span id="志第十五_地理六-8"></span>
岳州路，上。 唐巴州，又改岳州。宋为岳阳军。元至元十二年归附。十三年，立岳州路总管府。户一十三万七千五百八，口七十八万七千七百四十三。领司一、县三、州一。

9. <span id="志第十五_地理六-9"></span>
录事司。

10. <span id="志第十五_地理六-10"></span>
县三

11. <span id="志第十五_地理六-11"></span>
巴陵，上。倚郭。 临湘，中。 华容。中。

12. <span id="志第十五_地理六-12"></span>
州一

13. <span id="志第十五_地理六-13"></span>
平江州，下。 唐平江县，宋因之。元元贞元年升州。

14. <span id="志第十五_地理六-14"></span>
常德路，上。 唐朗州。宋常德府。元至元十二年，置常德府安抚司。十四年，改为总管府。户二十万六千四百二十五，口一百二万六千四十二。领司一、县一、州二。州领一县。

15. <span id="志第十五_地理六-15"></span>
录事司。

16. <span id="志第十五_地理六-16"></span>
县一

17. <span id="志第十五_地理六-17"></span>
武陵。上。

18. <span id="志第十五_地理六-18"></span>
州二

19. <span id="志第十五_地理六-19"></span>
桃源州，中。 宋置县，元元贞元年升州。

20. <span id="志第十五_地理六-20"></span>
龙阳州，下。 宋辰阳县，元元贞元年升州。领一县：

21. <span id="志第十五_地理六-21"></span>
沅江。下。本属朗州。后来属。

22. <span id="志第十五_地理六-22"></span>
澧州路，上。 唐改澧阳郡，复改澧州。元至元十二年，立安抚司。十四年，改澧州路总管府。户一十万九千九百八十九，口一百一十一万一千五百四十三。领司一、县三、州二。

23. <span id="志第十五_地理六-23"></span>
录事司。

24. <span id="志第十五_地理六-24"></span>
县三

25. <span id="志第十五_地理六-25"></span>
澧阳，上。倚郭。 石门，上。 安乡。下。

26. <span id="志第十五_地理六-26"></span>
州二

27. <span id="志第十五_地理六-27"></span>
慈利州，中。 唐、宋皆为县，元元贞元年升州。

28. <span id="志第十五_地理六-28"></span>
柿溪州。下。

29. <span id="志第十五_地理六-29"></span>
辰州路，下。 唐改卢溪郡，复改辰州。宋因之。元改辰州路。户八万三千二百二十三，口一十一万五千九百四十五。领县四：

30. <span id="志第十五_地理六-30"></span>
沅陵，中。 辰溪，下。 卢溪。下。 叙浦。下。

31. <span id="志第十五_地理六-31"></span>
沅州路，下。 唐巫州，又改沅州，又为潭阳郡，又改叙州。宋为镇远州。

32. <span id="志第十五_地理六-32"></span>
元至元十二年，立沅州安抚司。十四年，改沅州路总管府。户四万八千六百三十二，口七万九千五百四十五。领县三：

33. <span id="志第十五_地理六-33"></span>
卢阳，下。 黔阳，下。 麻阳。下。

34. <span id="志第十五_地理六-34"></span>
兴国路，下。 本隋永兴县。宋置永兴军，又改兴国军。元至元十四年，升兴国路总管府，旧隶江西。三十年，自江西割隶湖广。户五万九百五十二，口四十万七千六百一十六。领司一、县三。

35. <span id="志第十五_地理六-35"></span>
录事司。至元十七年立。

36. <span id="志第十五_地理六-36"></span>
县三

37. <span id="志第十五_地理六-37"></span>
永兴，下。倚郭。 大冶，下。 通山。下。

38. <span id="志第十五_地理六-38"></span>
汉阳府，唐初为沔州，又改沔阳郡。宋为汉阳军。咸淳十年，郡守孟琦以城来归。元至元十四年，升汉阳府。户一万四千四百八十六，口四万八百六十六。领县二：

39. <span id="志第十五_地理六-39"></span>
汉阳，至元二十二年，升中县。 汉川。下。

40. <span id="志第十五_地理六-40"></span>
归州，下。 唐初为归州，又改巴东郡，又复为归州。宋端平三年，元兵至江北，遂迁郡治于江南曲沱，次新滩，又次白沙南浦，今州治是也。德祐初归附。

41. <span id="志第十五_地理六-41"></span>
元至元十二年，立安抚司。十四年，改归州路总管府。十六年，降为州。户七千四百九十二，口一万九百六十四。领县三：

42. <span id="志第十五_地理六-42"></span>
秭归，下。倚郭。 巴东，下。 兴山。

43. <span id="志第十五_地理六-43"></span>
靖州路，下。 唐为夷、播、叙三州之境。宋为诚州，复改靖州。元至元十二年，立安抚司，明年，改靖州路总管府。户二万六千五百九十四，口六万五千九百五十五。领县三：

44. <span id="志第十五_地理六-44"></span>
永平，下。 会同，下。 通道。下。

45. <span id="志第十五_地理六-45"></span>
湖南道宣慰司

46. <span id="志第十五_地理六-46"></span>
岭北湖南道肃政廉访司

47. <span id="志第十五_地理六-47"></span>
天临路，上。 唐为潭州长沙郡。宋为湖南安抚司。元至元十三年，立安抚司。十四年，立行省，改潭州路总管府。十八年，迁行省于鄂州，徙湖南道宣慰司治潭州。天历二年，以潜邸所幸，改天临路。户六十万三千五百一，口一百八万一千一十。领司一、县五、州七。

48. <span id="志第十五_地理六-48"></span>
录事司。宋有兵马司，都监领之。元至元十四年改置。

49. <span id="志第十五_地理六-49"></span>
县五

50. <span id="志第十五_地理六-50"></span>
长沙，上。倚郭。 善化，倚郭。 衡山，上。南岳衡山在焉。 宁乡，上。 安化。下。

51. <span id="志第十五_地理六-51"></span>
州七

52. <span id="志第十五_地理六-52"></span>
醴陵州，中。 唐、宋皆为县。元元贞元年升州。

53. <span id="志第十五_地理六-53"></span>
浏阳州，中。 唐、宋皆为县。元元贞元年升州。

54. <span id="志第十五_地理六-54"></span>
攸州，中。 唐为县，属南云州。宋属潭州。元元贞元年升州。

55. <span id="志第十五_地理六-55"></span>
湘乡州，下。 唐、宋皆为县。元元贞元年升州。

56. <span id="志第十五_地理六-56"></span>
湘潭州，中。 唐、宋皆为县。元元贞元年升州。

57. <span id="志第十五_地理六-57"></span>
益阳州，中。 唐新康县。宋安化县。元元贞元年，升为益阳州。

58. <span id="志第十五_地理六-58"></span>
湘阴州，下。 唐、宋皆为县。元元贞元年升州。

59. <span id="志第十五_地理六-59"></span>
衡州路，上。 唐初为衡州，又改衡阳郡，又仍为衡州。宋因之。元至元十三年，置安抚司。十四年，改衡州路总管府。十五年，置湖南宣慰司，以衡州为治所。十八年，移司于潭，衡州隶焉。户一十一万三千三百七十三，口二十万七千五百二十三。领司一、县三。本路屯田一百二十顷。

60. <span id="志第十五_地理六-60"></span>
录事司。宋立兵马司，分在城民户为五厢。元至元十三年改立。

61. <span id="志第十五_地理六-61"></span>
县三

62. <span id="志第十五_地理六-62"></span>
衡阳，上。倚郭。 安仁，下。 酃县。下。

63. <span id="志第十五_地理六-63"></span>
道州路，下。 唐为南营州，复改道州，复为江华郡。宋仍为道州。元至元十三年，置安抚司。十四年，改道州路总管府。户七万八千一十八，口一十万九百八十九。领司一、县四。

64. <span id="志第十五_地理六-64"></span>
录事司。

65. <span id="志第十五_地理六-65"></span>
县四

66. <span id="志第十五_地理六-66"></span>
营道，中。倚郭。 宁远，中。 江华，中。 永明。下。

67. <span id="志第十五_地理六-67"></span>
永州路，下。 唐改零陵郡为永州，宋因之。元至元十三年，置安抚司。十四年，改永州路总管府。户五万五千六百六十六，口一十万五千八百六十四。领司一、县三。本路屯田一百三顷。

68. <span id="志第十五_地理六-68"></span>
录事司。

69. <span id="志第十五_地理六-69"></span>
县三

70. <span id="志第十五_地理六-70"></span>
零陵，上。倚郭。 东安，上。 祁阳。中。

71. <span id="志第十五_地理六-71"></span>
郴州路，下。 唐改桂阳郡为郴州，宋因之。元至元十三年，置安抚司。十四年，改郴州路总管府。户六万一千二百五十九，口九万五千一百一十九。领司一、县六。

72. <span id="志第十五_地理六-72"></span>
录事司。旧有兵马司，至元十四年改立。

73. <span id="志第十五_地理六-73"></span>
县六

74. <span id="志第十五_地理六-74"></span>
郴阳，中。倚郭。旧为敦化县，至元十三年，改今名。 宜章，中。 永兴，中。 兴宁，下。 桂阳，下。 桂东。下。

75. <span id="志第十五_地理六-75"></span>
全州路，下。 石晋于清湘县置全州，宋因之。元至元十三年，置安抚司。

76. <span id="志第十五_地理六-76"></span>
十四年，改全州路总管府。户四万一千六百四十五，口二十四万五百一十九。领司一、县二。

77. <span id="志第十五_地理六-77"></span>
录事司。旧有兵马司，至元十五年改立。

78. <span id="志第十五_地理六-78"></span>
县二

79. <span id="志第十五_地理六-79"></span>
清湘，上。倚郭。 灌阳。下。

80. <span id="志第十五_地理六-80"></span>
宝庆路，下。 唐邵州，又为邵阳郡。宋仍为邵州，又升宝庆府。元至元十二年，立安抚司。十四年，改宝庆路总管府。户七万二千三百九，口一十二万六千一百五。领司一、县二。

81. <span id="志第十五_地理六-81"></span>
录事司。

82. <span id="志第十五_地理六-82"></span>
县二

83. <span id="志第十五_地理六-83"></span>
邵阳，上。倚郭。 新化。中。

84. <span id="志第十五_地理六-84"></span>
武冈路，下。 唐武冈县。宋升为军。元至元十三年，置安抚司。十四年，升武冈路总管府。户七万七千二百七，口三十五万六千八百六十三。领司一、县三。

85. <span id="志第十五_地理六-85"></span>
本路屯田八十六顷。

86. <span id="志第十五_地理六-86"></span>
录事司。旧有兵马司，领四厢，至元十五年改立。

87. <span id="志第十五_地理六-87"></span>
县三

88. <span id="志第十五_地理六-88"></span>
武冈，上。倚郭。 新宁，下。 绥宁。下。

89. <span id="志第十五_地理六-89"></span>
桂阳路，下。 唐郴州。宋升桂阳军。元至元十二年，置安抚司。十四年，升桂阳路总管府。户六万五千五十七，口一十万二千二百四。领司一、县三。

90. <span id="志第十五_地理六-90"></span>
录事司。

91. <span id="志第十五_地理六-91"></span>
县三

92. <span id="志第十五_地理六-92"></span>
平阳，上。 临武，中。 蓝山。下。

93. <span id="志第十五_地理六-93"></span>
茶陵州，下。 唐为县，隶南云州。宋隶衡州，升为军，复为县。元至元十九年，升为州。户三万六千六百四十二，口一十七万七千二百二。

94. <span id="志第十五_地理六-94"></span>
耒阳州，下。 唐、宋皆为县，隶湘东郡。元至元十九年，升为州。户二万五千三百一十一，口一十一万一十。

95. <span id="志第十五_地理六-95"></span>
常宁州，下。 唐为县，隶衡州。宋因之。元至元十九年，升为州。户一万八千四百三十一，口六万九千四百二。

96. <span id="志第十五_地理六-96"></span>
广西两江道宣慰使司都元帅府大德二年，广西两江道宣慰司都元帅府言：“比者黄圣许叛乱，逃窜交趾，遗弃水田五百四十五顷，请募溪洞徭、獞民丁，于上浪、忠州诸处开屯耕种，缓急则令击贼，深为便益。”从之。

97. <span id="志第十五_地理六-97"></span>
岭南广西道肃政廉访司

98. <span id="志第十五_地理六-98"></span>
静江路，上。 唐初为桂州，又改始安郡，又改建陵郡，又置桂管，又升静江军。宋仍为静江军。元至元十三年，立广西道宣抚司。十四年，改宣慰司。十五年，为静江路总管府。元贞元年，并左右两江宣慰司都元帅府为广西两江道宣慰司都元帅府，仍分司邕州。户二十一万八百五十二，口一百三十五万二千六百七十八。

99. <span id="志第十五_地理六-99"></span>
领司一、县十。

100. <span id="志第十五_地理六-100"></span>
录事司。

101. <span id="志第十五_地理六-101"></span>
县十

102. <span id="志第十五_地理六-102"></span>
临桂，上。倚郭。 兴安，下。 灵川，下。 理定，下。 义宁，下。 修仁，下。 荔浦，下。 阳朔，下。 永福，下。 古县。下。

103. <span id="志第十五_地理六-103"></span>
南宁路，下。 唐初为南晋州，又改邕州，又为永宁郡。元至元十三年，立安抚司。十六年，改为邕州路总管府兼左右两江溪洞镇抚。泰定元年，改为南宁路。

104. <span id="志第十五_地理六-104"></span>
户一万五百四十二，口二万四千五百二十。领司一、县二。

105. <span id="志第十五_地理六-105"></span>
录事司。

106. <span id="志第十五_地理六-106"></span>
县二

107. <span id="志第十五_地理六-107"></span>
宣化，下。 武缘。下。

108. <span id="志第十五_地理六-108"></span>
梧州路，下。 唐改苍梧郡，又仍为梧州。宋因之。元至元十四年，置安抚司。十六年，改梧州路总管府。户五千二百，口一万九百一十。领县一：

109. <span id="志第十五_地理六-109"></span>
苍梧。下。

110. <span id="志第十五_地理六-110"></span>
浔州路，下。 唐改浔江郡，又仍为浔州。元至元十三年，置安抚司。十六年，改为总管府。户九千二百四十八，口三万八十九。领县二：

111. <span id="志第十五_地理六-111"></span>
桂平，下。 平南。下。

112. <span id="志第十五_地理六-112"></span>
柳州路，下。 唐改龙城郡，又改柳州。元至元十三年，置安抚司。十六年，改柳州路总管府。户一万九千一百四十三，口三万六百九十四。领县三：

113. <span id="志第十五_地理六-113"></span>
柳城，下。倚郭。 马平，下。 洛容。下。

114. <span id="志第十五_地理六-114"></span>
庆远南丹溪洞等处军民安抚司，唐为龙水郡，又改粤州。宋为庆远府。元至元十三年，置安抚司。十六年，改庆远路总管府。大德元年，中书省臣言：“南丹州安抚司及庆远路相去为近，所隶户少，请省之。”遂立庆远南丹溪洞等处军民安抚司。户二万六千五百三十七，口五万二百五十三。领县五：

115. <span id="志第十五_地理六-115"></span>
宜山，下。 忻城，下。 天河，下。 思恩，下。 河池。下。

116. <span id="志第十五_地理六-116"></span>
平乐府，唐以平乐县置乐州，复改昭州，又为平乐郡，又仍为昭州。宋因之。

117. <span id="志第十五_地理六-117"></span>
元改为平乐府。户七千六十七，口三万三千八百二十。领县四：

118. <span id="志第十五_地理六-118"></span>
平乐，下。倚郭。 恭城，下。 立山，下。 龙平。下。

119. <span id="志第十五_地理六-119"></span>
郁林州，下。 唐为南尹州，又改贵州，又为郁林州。宋因之。元至元十四年，仍行州事。户九千五十三，口五万一千五百二十八。领县三：

120. <span id="志第十五_地理六-120"></span>
南流，下。 兴业，下。 博白。下。

121. <span id="志第十五_地理六-121"></span>
容州，下。 唐改铜州为容州，又改普宁郡，又置管内经略使。宋为宁远军。

122. <span id="志第十五_地理六-122"></span>
至元十三年，改安抚司。十六年，改容州路总管府。户二千九百九十九，口七千八百五十四。领县三：

123. <span id="志第十五_地理六-123"></span>
普宁，下。 北流，下。 陆川。下。

124. <span id="志第十五_地理六-124"></span>
象州，下。 唐改为象郡，又改象州。元至元十三年，立安抚司。十五年，改象州路总管府。户一万九千五百五十八，口九万二千一百二十六。领县三：

125. <span id="志第十五_地理六-125"></span>
阳寿，下。 来宾，下。 武仙。下。

126. <span id="志第十五_地理六-126"></span>
宾州，下。 唐以岭方县地置南方州，又为宾州，又改安城郡，又改岭方郡，又仍为宾州。元至元十三年，置安抚司。十六年，改下路总管府。户六千一百四十八，口三万八千八百七十九。领县三：

127. <span id="志第十五_地理六-127"></span>
岭方，下。倚郭。 上林，下。 迁江。下。

128. <span id="志第十五_地理六-128"></span>
横州，下。 唐初为简州，又改南简州，又改横州，又为宁浦郡。元至元十四年，立安抚司。十六年，改总管府。户四千九十八，口三万一千四百七十六。领县二：

129. <span id="志第十五_地理六-129"></span>
宁浦，下。倚郭。 永淳。下。

130. <span id="志第十五_地理六-130"></span>
融州，下。 唐初为融州，又改融水郡，后仍为融州。宋为清远军。元至元十四年，置安抚司。十六年，改融州路总管府。二十二年，改散州。户二万一千三百九十三，口三万九千三百三十四。领县二：

131. <span id="志第十五_地理六-131"></span>
融水，下。 怀远。下。

132. <span id="志第十五_地理六-132"></span>
藤州，下。 唐改感义郡，后仍为藤州。宋徙州治于大江西岸。元至元十三年，仍行州事。户四千二百九十五，口一万一千二百一十八。领县二：

133. <span id="志第十五_地理六-133"></span>
镡津，下。 岑溪。下。

134. <span id="志第十五_地理六-134"></span>
贺州，下。 唐改临贺郡，后仍为贺州。宋因之。元至元十三年，仍行州事。

135. <span id="志第十五_地理六-135"></span>
户八千六百七十六，口三万九千二百三十五。领县四：

136. <span id="志第十五_地理六-136"></span>
临贺，下。倚郭。 富川，下。 桂岭，下。 怀集，下。宋属广州，至元十五年，以隶本州。

137. <span id="志第十五_地理六-137"></span>
贵州，下。 唐改怀泽郡，后仍为贵州。元至元十四年，领郁林县。大德九年，省县，止行州事。户八千八百九十一，口二万八百一十一。贵州地接八番，与播州相去二百余里，乃湖广、四川、云南喉衿之地。大德六年，云南行省右丞刘深征八百媳妇，至贵州科夫，致宋隆济等纠合诸蛮为乱，水东、水西、罗鬼诸蛮皆叛，刘深伏诛。

138. <span id="志第十五_地理六-138"></span>
左江。左江出源州界，至合江镇与右江水合为一，流入横州号郁江。

139. <span id="志第十五_地理六-139"></span>
思明路，户四千二百二十九，口一万八千五百一十。

140. <span id="志第十五_地理六-140"></span>
太平路，户五千三百一十九，口二万二千一百八十六。

141. <span id="志第十五_地理六-141"></span>
右江。右江源出峨利州，与大理大盘水通。大盘在大理之威楚州。

142. <span id="志第十五_地理六-142"></span>
田州路军民总管府，户二千九百九十一，口一万六千九百一。

143. <span id="志第十五_地理六-143"></span>
来安路军民总管府。

144. <span id="志第十五_地理六-144"></span>
镇安路。以上并阙。

145. <span id="志第十五_地理六-145"></span>
海北海南道宣慰司

146. <span id="志第十五_地理六-146"></span>
海北海南道肃政廉访司至元三十年立。

147. <span id="志第十五_地理六-147"></span>
雷州路，下。 唐初为南合州，又更名东合州，又为海康郡，又改雷州。元至元十五年，平章政事阿里海牙南征海外四州，雷州归附，初置安抚司。十七年，即此州为海北海南道宣慰司治所，改安抚司为总管府，隶宣慰司。户八万九千五百三十五，口一十二万五千三百一十。本路屯田一百六十五顷有奇。 领县三：

148. <span id="志第十五_地理六-148"></span>
海康，中。 徐闻，下。 遂溪。下。

149. <span id="志第十五_地理六-149"></span>
化州路，下。 唐置罗州、辩州。宋废罗州入辩州。复改辩州曰化州。元至元十五年，立安抚司。十七年，改总管府。户一万九千七百四十九，口五万二千三百一十七。本路屯田五十五顷有奇。 领县三：

150. <span id="志第十五_地理六-150"></span>
石龙，下。 吴川，下。 石城。下。

151. <span id="志第十五_地理六-151"></span>
高州路，下。 唐为高凉郡，又为高州。宋废高州入窦州，后复置。元至元十五年，置安抚司。十七年，改总管府。户一万四千六百七十五，口四万三千四百九十三。本路屯田四十五顷。 领县三：

152. <span id="志第十五_地理六-152"></span>
电白，下。 茂名，下。 信宜。下。

153. <span id="志第十五_地理六-153"></span>
钦州路，下。 唐为宁越郡，又为钦州。宋因之。元至元十五年，置安抚司。

154. <span id="志第十五_地理六-154"></span>
十七年，改总管府。户一万三千五百五十九，口六万一千三百九十三。领县二：

155. <span id="志第十五_地理六-155"></span>
安远，下。 灵山。下。

156. <span id="志第十五_地理六-156"></span>
廉州路，下。 唐为合浦郡，又改廉州。元至元十七年，设总管府。户五千九百九十八，口一万一千六百八十六。本路屯田四顷有奇。 领县二：

157. <span id="志第十五_地理六-157"></span>
合浦，下。倚郭。 石康。下。

158. <span id="志第十五_地理六-158"></span>
乾宁军民安抚司，唐以崖州之琼山置琼州，又为琼山郡。宋为琼管安抚都监。

159. <span id="志第十五_地理六-159"></span>
元至元十五年，隶海北海南道宣慰司。天历二年，以潜邸所幸，改乾宁军民安抚司。

160. <span id="志第十五_地理六-160"></span>
户七万五千八百三十七，口一十二万八千一百八十四。本路屯田二百九十余顷。

161. <span id="志第十五_地理六-161"></span>
领县七：

162. <span id="志第十五_地理六-162"></span>
琼山，下。倚郭。 澄迈，下。 临高，下。 文昌，下。 乐会，下。 会同，下。 定安。下。

163. <span id="志第十五_地理六-163"></span>
南宁军，唐儋州，改昌化郡。宋改昌化军，又改南宁军。元至元十五年，隶海北海南道宣慰司。户九千六百二十七，口二万三千六百五十二。领县三：

164. <span id="志第十五_地理六-164"></span>
宜伦，下。 昌化，下。 感恩。下。

165. <span id="志第十五_地理六-165"></span>
万安军，唐万安州。宋更为军。元至元十五年，隶海北海南道宣慰司。户五千三百四十一，口八千六百八十六。领县二：

166. <span id="志第十五_地理六-166"></span>
万安，下。倚郭。 陵水。下。

167. <span id="志第十五_地理六-167"></span>
吉阳军，唐振州。宋改崖州，又为硃崖郡，又改吉阳军。元至元收附后，隶海北海南道宣慰司。户一千四百三十九，口五千七百三十五。领县一：

168. <span id="志第十五_地理六-168"></span>
宁远。下。

169. <span id="志第十五_地理六-169"></span>
八番顺元蛮夷官。至元十六年，潭州行省遣两淮招讨司经历刘继昌招降西南诸番，以龙方零为小龙番静蛮军安抚使，龙文求卧龙番南宁州安抚使，龙延三大龙番应天府安抚使，程延随程番武盛军安抚使，洪延暢洪番永盛军安抚使，韦昌盛方番河中府安抚使，石延异石番太平军安抚使，卢延陵卢番静海军安抚使，罗阿资罗甸国遏蛮军安抚使，并怀远大将军、虎符，仍以兵三千戍之。是年，宣慰使塔海以西南八番、罗氏等国已归附者，具以来上，洞寨凡千六百二十有六，户凡十万一千一百六十有八。西南五番千一百八十六寨，户八万九千四百。西南番三百一十五寨，大龙番三百六十寨。二十八年，从杨胜请，割八番洞蛮，自四川行省隶湖广行省。

170. <span id="志第十五_地理六-170"></span>
三十年，四川行省官言：“思、播州元隶四川，近改入湖广，今土人愿仍其旧。”

171. <span id="志第十五_地理六-171"></span>
有旨遣问，还云，田氏、杨氏言，昨赴阙廷，取道湖广甚便，况百姓相邻，驿传已立，愿隶平章答剌罕。

172. <span id="志第十五_地理六-172"></span>
罗番遏蛮军安抚司。

173. <span id="志第十五_地理六-173"></span>
程番武盛军安抚司。

174. <span id="志第十五_地理六-174"></span>
金石番太平军安抚司。

175. <span id="志第十五_地理六-175"></span>
卧龙番南宁州安抚司。

176. <span id="志第十五_地理六-176"></span>
小龙番静蛮军安抚司。

177. <span id="志第十五_地理六-177"></span>
大龙番应天府安抚司。

178. <span id="志第十五_地理六-178"></span>
木瓜犵狫蛮夷军民长官。

179. <span id="志第十五_地理六-179"></span>
韦番蛮夷长官。

180. <span id="志第十五_地理六-180"></span>
洪番永盛军安抚司。

181. <span id="志第十五_地理六-181"></span>
方番河中府安抚司。

182. <span id="志第十五_地理六-182"></span>
卢番静海军安抚司。

183. <span id="志第十五_地理六-183"></span>
卢番蛮夷军民长官。

184. <span id="志第十五_地理六-184"></span>
定远府。

185. <span id="志第十五_地理六-185"></span>
桑州。

186. <span id="志第十五_地理六-186"></span>
章龙州。

187. <span id="志第十五_地理六-187"></span>
必化州。

188. <span id="志第十五_地理六-188"></span>
小罗州。

189. <span id="志第十五_地理六-189"></span>
下思同州。

190. <span id="志第十五_地理六-190"></span>
〓朝宗县。〓上桥县。〓新安县。〓麻峡县。〓甕蓬县。〓小罗县。〓章龙县。

191. <span id="志第十五_地理六-191"></span>
〓〓乌山县。〓华山县。〓都云县。〓罗博县。

192. <span id="志第十五_地理六-192"></span>
管番民总管。

193. <span id="志第十五_地理六-193"></span>
小程番。以下各设蛮夷军民长官。

194. <span id="志第十五_地理六-194"></span>
中嶆百纳等处。

195. <span id="志第十五_地理六-195"></span>
底窝紫江等处。

196. <span id="志第十五_地理六-196"></span>
甕眼纳八等处。

197. <span id="志第十五_地理六-197"></span>
独塔等处。

198. <span id="志第十五_地理六-198"></span>
客当刻地等处。

199. <span id="志第十五_地理六-199"></span>
天台等处。

200. <span id="志第十五_地理六-200"></span>
梯下。

201. <span id="志第十五_地理六-201"></span>
党兀等处。

202. <span id="志第十五_地理六-202"></span>
勇都硃砂古瓦等处。

203. <span id="志第十五_地理六-203"></span>
大小化等处。

204. <span id="志第十五_地理六-204"></span>
洛甲洛屯等处。

205. <span id="志第十五_地理六-205"></span>
低当低界等处。

206. <span id="志第十五_地理六-206"></span>
独石寨。

207. <span id="志第十五_地理六-207"></span>
百眼佐等处。

208. <span id="志第十五_地理六-208"></span>
罗来州。

209. <span id="志第十五_地理六-209"></span>
那历州。

210. <span id="志第十五_地理六-210"></span>
重州。

211. <span id="志第十五_地理六-211"></span>
阿孟州。

212. <span id="志第十五_地理六-212"></span>
上龙州。

213. <span id="志第十五_地理六-213"></span>
峡江州。

214. <span id="志第十五_地理六-214"></span>
罗赖州。

215. <span id="志第十五_地理六-215"></span>
桑州。

216. <span id="志第十五_地理六-216"></span>
白州。

217. <span id="志第十五_地理六-217"></span>
北岛州。

218. <span id="志第十五_地理六-218"></span>
罗那州。

219. <span id="志第十五_地理六-219"></span>
龙里等寨。

220. <span id="志第十五_地理六-220"></span>
六寨等处。

221. <span id="志第十五_地理六-221"></span>
帖犵狫等处。

222. <span id="志第十五_地理六-222"></span>
本当三寨等处。

223. <span id="志第十五_地理六-223"></span>
山斋等处。

224. <span id="志第十五_地理六-224"></span>
羡塘带夹等处。

225. <span id="志第十五_地理六-225"></span>
都云桑林独立等处。

226. <span id="志第十五_地理六-226"></span>
六洞柔远等处。

227. <span id="志第十五_地理六-227"></span>
竹古弄等处。

228. <span id="志第十五_地理六-228"></span>
中都云板水等处。

229. <span id="志第十五_地理六-229"></span>
金竹府。古瓦县。

230. <span id="志第十五_地理六-230"></span>
都云军民府。

231. <span id="志第十五_地理六-231"></span>
万平等处。

232. <span id="志第十五_地理六-232"></span>
南宁。

233. <span id="志第十五_地理六-233"></span>
丹竹等处。

234. <span id="志第十五_地理六-234"></span>
陈蒙。

235. <span id="志第十五_地理六-235"></span>
李稍李殿等处。

236. <span id="志第十五_地理六-236"></span>
阳安等处。

237. <span id="志第十五_地理六-237"></span>
八千蛮。

238. <span id="志第十五_地理六-238"></span>
恭焦溪等处。

239. <span id="志第十五_地理六-239"></span>
都镇。

240. <span id="志第十五_地理六-240"></span>
平溪等处。

241. <span id="志第十五_地理六-241"></span>
平月。

242. <span id="志第十五_地理六-242"></span>
李崖等处。

243. <span id="志第十五_地理六-243"></span>
阳并等处。

244. <span id="志第十五_地理六-244"></span>
卢山等处。

245. <span id="志第十五_地理六-245"></span>
乖西军民府。皇庆元年立，以土官阿马知府事，佩金符。

246. <span id="志第十五_地理六-246"></span>
顺元等路军民安抚司。至元二十年，四川行省讨平九溪十八洞，以其酋长赴阙，定其地之可以设官者与其人之可以入官者，大处为州，小处为县，并立总管府，听顺元路宣慰司节制。

247. <span id="志第十五_地理六-247"></span>
雍真乖西葛蛮等处。

248. <span id="志第十五_地理六-248"></span>
葛蛮雍真等处。

249. <span id="志第十五_地理六-249"></span>
曾竹等处。大德七年，顺元同知宣抚事阿重尝为曾竹蛮夷长官，以其叔父宋隆济结诸蛮为乱，弃家朝京师，陈其事宜，深入乌撒、乌蒙，至于水东，招谕木楼苗、狫，生获隆济以献。

250. <span id="志第十五_地理六-250"></span>
龙平寨。

251. <span id="志第十五_地理六-251"></span>
骨龙等处。

252. <span id="志第十五_地理六-252"></span>
底寨等处。

253. <span id="志第十五_地理六-253"></span>
茶山百纳等处。

254. <span id="志第十五_地理六-254"></span>
纳坝紫江等处。

255. <span id="志第十五_地理六-255"></span>
磨坡雷波等处。

256. <span id="志第十五_地理六-256"></span>
漕泥等处。

257. <span id="志第十五_地理六-257"></span>
青山远地等处。

258. <span id="志第十五_地理六-258"></span>
木窝普冲普得等处。

259. <span id="志第十五_地理六-259"></span>
武当等处。

260. <span id="志第十五_地理六-260"></span>
养龙坑宿徵等处。

261. <span id="志第十五_地理六-261"></span>
骨龙龙里清江水楼雍眼等处。

262. <span id="志第十五_地理六-262"></span>
高桥青塘鸭水等处。

263. <span id="志第十五_地理六-263"></span>
落邦札佐等处。

264. <span id="志第十五_地理六-264"></span>
平迟安德等处。

265. <span id="志第十五_地理六-265"></span>
六广等处。

266. <span id="志第十五_地理六-266"></span>
贵州等处。

267. <span id="志第十五_地理六-267"></span>
施溪样头。

268. <span id="志第十五_地理六-268"></span>
朵泥等处。

269. <span id="志第十五_地理六-269"></span>
水东。

270. <span id="志第十五_地理六-270"></span>
市北洞。

271. <span id="志第十五_地理六-271"></span>
思州军民安抚司。婺川县。

272. <span id="志第十五_地理六-272"></span>
镇远府。

273. <span id="志第十五_地理六-273"></span>
楠木洞。

274. <span id="志第十五_地理六-274"></span>
古州八万洞。

275. <span id="志第十五_地理六-275"></span>
偏桥中寨。

276. <span id="志第十五_地理六-276"></span>
野鸡平。

277. <span id="志第十五_地理六-277"></span>
德胜寨偏桥四甲等处。

278. <span id="志第十五_地理六-278"></span>
思印江等处。

279. <span id="志第十五_地理六-279"></span>
石千等处。

280. <span id="志第十五_地理六-280"></span>
晓爱泸洞赤溪等处。

281. <span id="志第十五_地理六-281"></span>
卑带洞大小田等处。

282. <span id="志第十五_地理六-282"></span>
黄道溪。

283. <span id="志第十五_地理六-283"></span>
省溪坝场等处。

284. <span id="志第十五_地理六-284"></span>
金容金达等处。

285. <span id="志第十五_地理六-285"></span>
台蓬若洞住溪等处。

286. <span id="志第十五_地理六-286"></span>
洪安等处。

287. <span id="志第十五_地理六-287"></span>
葛章葛商等处。

288. <span id="志第十五_地理六-288"></span>
平头著可通达等处。

289. <span id="志第十五_地理六-289"></span>
溶江芝子平茶等处。

290. <span id="志第十五_地理六-290"></span>
亮寨。

291. <span id="志第十五_地理六-291"></span>
沿河。

292. <span id="志第十五_地理六-292"></span>
龙泉平。思州旧治龙泉，及火其城，即移治清江。至元十七年，敕徙安抚司还旧治。

293. <span id="志第十五_地理六-293"></span>
佑溪。

294. <span id="志第十五_地理六-294"></span>
水特姜。

295. <span id="志第十五_地理六-295"></span>
杨溪公俄等处。

296. <span id="志第十五_地理六-296"></span>
麻勇洞。

297. <span id="志第十五_地理六-297"></span>
恩勒洞。

298. <span id="志第十五_地理六-298"></span>
大万山苏葛办等处。

299. <span id="志第十五_地理六-299"></span>
五寨铜人等处。

300. <span id="志第十五_地理六-300"></span>
铜人大小江等处。

301. <span id="志第十五_地理六-301"></span>
德明洞。

302. <span id="志第十五_地理六-302"></span>
鸟罗龙干等处。

303. <span id="志第十五_地理六-303"></span>
西山大洞等处。

304. <span id="志第十五_地理六-304"></span>
秃罗。

305. <span id="志第十五_地理六-305"></span>
浦口。

306. <span id="志第十五_地理六-306"></span>
高丹。

307. <span id="志第十五_地理六-307"></span>
福州。

308. <span id="志第十五_地理六-308"></span>
永州。

309. <span id="志第十五_地理六-309"></span>
乃州。

310. <span id="志第十五_地理六-310"></span>
銮州。

311. <span id="志第十五_地理六-311"></span>
程州。

312. <span id="志第十五_地理六-312"></span>
三旺州。

313. <span id="志第十五_地理六-313"></span>
地州。

314. <span id="志第十五_地理六-314"></span>
忠州。

315. <span id="志第十五_地理六-315"></span>
天州。

316. <span id="志第十五_地理六-316"></span>
文州。

317. <span id="志第十五_地理六-317"></span>
合凤州。

318. <span id="志第十五_地理六-318"></span>
芝山州。

319. <span id="志第十五_地理六-319"></span>
安习州。

320. <span id="志第十五_地理六-320"></span>
茆惸等团。

321. <span id="志第十五_地理六-321"></span>
荔枝。

322. <span id="志第十五_地理六-322"></span>
安化上中下蛮。

323. <span id="志第十五_地理六-323"></span>
曹滴等洞。

324. <span id="志第十五_地理六-324"></span>
洛卜寨。

325. <span id="志第十五_地理六-325"></span>
麦着土村。

326. <span id="志第十五_地理六-326"></span>
衙迪洞。

327. <span id="志第十五_地理六-327"></span>
会溪施容等处。

328. <span id="志第十五_地理六-328"></span>
感化州等处。

329. <span id="志第十五_地理六-329"></span>
契锄洞。

330. <span id="志第十五_地理六-330"></span>
腊惹洞。

331. <span id="志第十五_地理六-331"></span>
劳岩洞。

332. <span id="志第十五_地理六-332"></span>
驴迟洞。

333. <span id="志第十五_地理六-333"></span>
来化州。

334. <span id="志第十五_地理六-334"></span>
客团等处。

335. <span id="志第十五_地理六-335"></span>
中古州乐墩洞。

336. <span id="志第十五_地理六-336"></span>
上里坪。

337. <span id="志第十五_地理六-337"></span>
洪州泊李等洞。

338. <span id="志第十五_地理六-338"></span>
张家洞。

339. <span id="志第十五_地理六-339"></span>
沿边溪洞宣慰使司。至元二十八年，播州杨赛因不花言：“洞民近因籍户，怀疑窜匿，乞降诏招集。”又言：“向所授安抚职任，隶顺元宣慰司，其所管地，于四川行省为近，乞改为军民宣抚司，直隶四川行省。”从之。以播州等处管军万户杨汉英为绍庆珍州南平等处沿边宣慰使，行播州军民宣抚使、播州等处管军万户，仍虎符。汉英即赛因不花也。仍颁所请诏旨，诏曰：“爰自前宋归附，十五余年，阅实户数，乃有司当知之事，诸郡皆然，非独尔播。自今以往，咸奠厥居，流移失所者，招谕复业，有司常加存恤，毋致烦扰，重困吾民。”

340. <span id="志第十五_地理六-340"></span>
播州军民安抚司。

341. <span id="志第十五_地理六-341"></span>
黄平府。

342. <span id="志第十五_地理六-342"></span>
平溪上塘罗骆家等处。

343. <span id="志第十五_地理六-343"></span>
水军等处。

344. <span id="志第十五_地理六-344"></span>
石粉罗家永安等处。

345. <span id="志第十五_地理六-345"></span>
六洞柔远等处。

346. <span id="志第十五_地理六-346"></span>
锡乐平等处。

347. <span id="志第十五_地理六-347"></span>
白泥等处。

348. <span id="志第十五_地理六-348"></span>
南平綦江等处。

349. <span id="志第十五_地理六-349"></span>
珍州思宁等处。

350. <span id="志第十五_地理六-350"></span>
水烟等处。

351. <span id="志第十五_地理六-351"></span>
溱洞涪洞等处。

352. <span id="志第十五_地理六-352"></span>
洞天观等处。

353. <span id="志第十五_地理六-353"></span>
葛浪洞等处。

354. <span id="志第十五_地理六-354"></span>
赛坝垭黎焦溪等处。

355. <span id="志第十五_地理六-355"></span>
小姑单张。

356. <span id="志第十五_地理六-356"></span>
倒柞等处。

357. <span id="志第十五_地理六-357"></span>
乌江等处。

358. <span id="志第十五_地理六-358"></span>
旧州草堂等处。

359. <span id="志第十五_地理六-359"></span>
恭溪杳洞。

360. <span id="志第十五_地理六-360"></span>
水囤等处。

361. <span id="志第十五_地理六-361"></span>
平伐月石等处。

362. <span id="志第十五_地理六-362"></span>
下坝。

363. <span id="志第十五_地理六-363"></span>
寨章。

364. <span id="志第十五_地理六-364"></span>
横坡。

365. <span id="志第十五_地理六-365"></span>
平地寨。

366. <span id="志第十五_地理六-366"></span>
寨劳。

367. <span id="志第十五_地理六-367"></span>
寨勇。

368. <span id="志第十五_地理六-368"></span>
上塘。

369. <span id="志第十五_地理六-369"></span>
寨坦。

370. <span id="志第十五_地理六-370"></span>
岑奔。

371. <span id="志第十五_地理六-371"></span>
平莫。

372. <span id="志第十五_地理六-372"></span>
林种密秀。

373. <span id="志第十五_地理六-373"></span>
沿河佑溪等处。

374. <span id="志第十五_地理六-374"></span>
新添葛蛮安抚司。大德元年，授葛蛮安抚驿券一。

375. <span id="志第十五_地理六-375"></span>
南渭州。

376. <span id="志第十五_地理六-376"></span>
落葛谷鹅罗椿等处。

377. <span id="志第十五_地理六-377"></span>
昔不梁骆杯密约等处。

378. <span id="志第十五_地理六-378"></span>
乾溪吴地等处。

379. <span id="志第十五_地理六-379"></span>
哝耸古平等处。

380. <span id="志第十五_地理六-380"></span>
甕城都桑等处。

381. <span id="志第十五_地理六-381"></span>
都镇马乃等处。

382. <span id="志第十五_地理六-382"></span>
平普乐重墺等处。

383. <span id="志第十五_地理六-383"></span>
落同当等处。

384. <span id="志第十五_地理六-384"></span>
平族等处。

385. <span id="志第十五_地理六-385"></span>
独禄。

386. <span id="志第十五_地理六-386"></span>
三陂地蓬等处。

387. <span id="志第十五_地理六-387"></span>
小葛龙洛邦到骆豆虎等处。

388. <span id="志第十五_地理六-388"></span>
罗月和。

389. <span id="志第十五_地理六-389"></span>
麦傲。

390. <span id="志第十五_地理六-390"></span>
大小田陂带等处。

391. <span id="志第十五_地理六-391"></span>
都云洞。

392. <span id="志第十五_地理六-392"></span>
洪安画剂等处。

393. <span id="志第十五_地理六-393"></span>
谷霞寨。

394. <span id="志第十五_地理六-394"></span>
刺客寨。

395. <span id="志第十五_地理六-395"></span>
吾狂寨。

396. <span id="志第十五_地理六-396"></span>
割利寨。

397. <span id="志第十五_地理六-397"></span>
必郎寨。

398. <span id="志第十五_地理六-398"></span>
谷底寨。

399. <span id="志第十五_地理六-399"></span>
都谷郎寨。

400. <span id="志第十五_地理六-400"></span>
犵狫寨。

401. <span id="志第十五_地理六-401"></span>
平伐等处。大德元年，平伐酋领内附，乞隶于亦奚不薛，从之。

402. <span id="志第十五_地理六-402"></span>
安剌速。

403. <span id="志第十五_地理六-403"></span>
思楼寨。

404. <span id="志第十五_地理六-404"></span>
落暮寨。

405. <span id="志第十五_地理六-405"></span>
梅求望怀寨。

406. <span id="志第十五_地理六-406"></span>
甘长寨。

407. <span id="志第十五_地理六-407"></span>
桑州郎寨。

408. <span id="志第十五_地理六-408"></span>
永县寨。

409. <span id="志第十五_地理六-409"></span>
平里县寨。

410. <span id="志第十五_地理六-410"></span>
锁州寨。

411. <span id="志第十五_地理六-411"></span>
双隆。

412. <span id="志第十五_地理六-412"></span>
思母。

413. <span id="志第十五_地理六-413"></span>
归仁。

414. <span id="志第十五_地理六-414"></span>
各丹。

415. <span id="志第十五_地理六-415"></span>
木当。

416. <span id="志第十五_地理六-416"></span>
雍郎客都等处。

417. <span id="志第十五_地理六-417"></span>
雍门犵狫等处。

418. <span id="志第十五_地理六-418"></span>
栖求等处仲家蛮。

419. <span id="志第十五_地理六-419"></span>
娄木等处。

420. <span id="志第十五_地理六-420"></span>
乐赖蒙囊吉利等处。

421. <span id="志第十五_地理六-421"></span>
华山谷津等处。

422. <span id="志第十五_地理六-422"></span>
青塘望怀甘长不列独娘等处。

423. <span id="志第十五_地理六-423"></span>
光州。

424. <span id="志第十五_地理六-424"></span>
者者寨。

425. <span id="志第十五_地理六-425"></span>
安化思云等洞。

426. <span id="志第十五_地理六-426"></span>
北遐洞。

427. <span id="志第十五_地理六-427"></span>
茅难思风北郡都变等处。

428. <span id="志第十五_地理六-428"></span>
必际县。

429. <span id="志第十五_地理六-429"></span>
上黎平。

430. <span id="志第十五_地理六-430"></span>
潘乐盈等处。

431. <span id="志第十五_地理六-431"></span>
诚州富盈等处。

432. <span id="志第十五_地理六-432"></span>
赤畲洞。

433. <span id="志第十五_地理六-433"></span>
罗章特团等处。

434. <span id="志第十五_地理六-434"></span>
福水州。

435. <span id="志第十五_地理六-435"></span>
允州等处。

436. <span id="志第十五_地理六-436"></span>
钦村。

437. <span id="志第十五_地理六-437"></span>
硬头三寨等处。

438. <span id="志第十五_地理六-438"></span>
颜村。

439. <span id="志第十五_地理六-439"></span>
水历吾洞等处。

440. <span id="志第十五_地理六-440"></span>
顺东。

441. <span id="志第十五_地理六-441"></span>
六龙图。

442. <span id="志第十五_地理六-442"></span>
推寨。

443. <span id="志第十五_地理六-443"></span>
橘叩寨。

444. <span id="志第十五_地理六-444"></span>
黄顶寨。

445. <span id="志第十五_地理六-445"></span>
金竹等寨。

446. <span id="志第十五_地理六-446"></span>
格慢等寨。

447. <span id="志第十五_地理六-447"></span>
客芦寨。

448. <span id="志第十五_地理六-448"></span>
地省等寨。

449. <span id="志第十五_地理六-449"></span>
平魏。

450. <span id="志第十五_地理六-450"></span>
白崖。

451. <span id="志第十五_地理六-451"></span>
雍门客当乐赖蒙囊大化木瓜等处。

452. <span id="志第十五_地理六-452"></span>
嘉州。

453. <span id="志第十五_地理六-453"></span>
分州。

454. <span id="志第十五_地理六-454"></span>
平硃。

455. <span id="志第十五_地理六-455"></span>
洛河洛脑等处。

456. <span id="志第十五_地理六-456"></span>
宁溪。

457. <span id="志第十五_地理六-457"></span>
甕除。

458. <span id="志第十五_地理六-458"></span>
麦穰。

459. <span id="志第十五_地理六-459"></span>
孤顶得同等处。

460. <span id="志第十五_地理六-460"></span>
甕包。

461. <span id="志第十五_地理六-461"></span>
三陂。

462. <span id="志第十五_地理六-462"></span>
控州。

463. <span id="志第十五_地理六-463"></span>
南平。

464. <span id="志第十五_地理六-464"></span>
独山州。

465. <span id="志第十五_地理六-465"></span>
木洞。

466. <span id="志第十五_地理六-466"></span>
瓢洞。

467. <span id="志第十五_地理六-467"></span>
窖洞。

468. <span id="志第十五_地理六-468"></span>
大青山骨记等处。

469. <span id="志第十五_地理六-469"></span>
百佐等处。

470. <span id="志第十五_地理六-470"></span>
九十九寨蛮。

471. <span id="志第十五_地理六-471"></span>
当桥山齐硃谷列等处。

472. <span id="志第十五_地理六-472"></span>
虎列谷当等处。

473. <span id="志第十五_地理六-473"></span>
真滁杜珂等处。

474. <span id="志第十五_地理六-474"></span>
杨坪杨安等处。

475. <span id="志第十五_地理六-475"></span>
棣甫都城等处。

476. <span id="志第十五_地理六-476"></span>
杨友阆。

477. <span id="志第十五_地理六-477"></span>
百也客等处。

478. <span id="志第十五_地理六-478"></span>
阿落傅等寨。

479. <span id="志第十五_地理六-479"></span>
蒙楚。

480. <span id="志第十五_地理六-480"></span>
公洞龙木。

481. <span id="志第十五_地理六-481"></span>
三寨猫犵剌等处。

482. <span id="志第十五_地理六-482"></span>
黑土石。

483. <span id="志第十五_地理六-483"></span>
洛宾洛咸。

484. <span id="志第十五_地理六-484"></span>
益轮沿边蛮。

485. <span id="志第十五_地理六-485"></span>
割和寨。

486. <span id="志第十五_地理六-486"></span>
王都谷浪寨。

487. <span id="志第十五_地理六-487"></span>
王大寨。

488. <span id="志第十五_地理六-488"></span>
只蛙寨。

489. <span id="志第十五_地理六-489"></span>
黄平下寨。

490. <span id="志第十五_地理六-490"></span>
林拱章秀拱江等处。

491. <span id="志第十五_地理六-491"></span>
密秀丹张。

492. <span id="志第十五_地理六-492"></span>
林种拱帮。

493. <span id="志第十五_地理六-493"></span>
西罗剖盆。

494. <span id="志第十五_地理六-494"></span>
杉木箐。

495. <span id="志第十五_地理六-495"></span>
各郎西。

496. <span id="志第十五_地理六-496"></span>
恭溪望成崖岭等处。

497. <span id="志第十五_地理六-497"></span>
孤把。

498. <span id="志第十五_地理六-498"></span>
焦溪笃住等处。

499. <span id="志第十五_地理六-499"></span>
草堂等处。

500. <span id="志第十五_地理六-500"></span>
上桑直。

501. <span id="志第十五_地理六-501"></span>
下桑直。

502. <span id="志第十五_地理六-502"></span>
米坪。

503. <span id="志第十五_地理六-503"></span>
令其平尾等处。

504. <span id="志第十五_地理六-504"></span>
保靖州。

505. <span id="志第十五_地理六-505"></span>
特团等处。

506. <span id="志第十五_地理六-506"></span>
征东等处行中书省，领府二、司一、劝课使五。大德三年，立征东行省，未几罢。至治元年复立，命高丽国王为左丞相。

507. <span id="志第十五_地理六-507"></span>
高丽国。事迹见《高丽传》。至元十八年，王睶言：“本国置站凡四十，民畜凋弊。”敕并为二十站。三十年，沿海立水驿，自耽罗至鸭绿江并杨村、海口凡三十所。

508. <span id="志第十五_地理六-508"></span>
沈阳等路高丽军民总管府。

509. <span id="志第十五_地理六-509"></span>
征东招讨司。

510. <span id="志第十五_地理六-510"></span>
各道劝课使。

511. <span id="志第十五_地理六-511"></span>
庆尚州道。

512. <span id="志第十五_地理六-512"></span>
东界交州道。

513. <span id="志第十五_地理六-513"></span>
全罗州道。

514. <span id="志第十五_地理六-514"></span>
忠清州道。

515. <span id="志第十五_地理六-515"></span>
西海道。

516. <span id="志第十五_地理六-516"></span>
耽罗军民总管府。大德五年立。

517. <span id="志第十五_地理六-517"></span>
河源附录

518. <span id="志第十五_地理六-518"></span>
河源古无所见。《禹贡》导河，止自积石。汉使张骞持节，道西域，度玉门，见二水交流，发葱岭，趋于阗，汇盐泽，伏流千里，至积石而再出。唐薛元鼎使吐蕃，访河源，得之于闷磨黎山。然皆历岁月，涉艰难，而其所得不过如此。世之论河源者，又皆推本二家。其说怪迂，总其实，皆非本真。意者汉、唐之时，外夷未尽臣服，而道未尽通，故其所往，每迂回艰阻，不能直抵其处而究其极也。

519. <span id="志第十五_地理六-519"></span>
元有天下，薄海内外，人迹所及，皆置驿传，使驿往来，如行国中。至元十七年，命都实为招讨使，佩金虎符，往求河源。都实既受命，是岁至河州。州之东六十里，有宁河驿。驿西南六十里，有山曰杀马关，林麓穹隘，举足浸高，行一日至巅。西去愈高，四阅月，始抵河源。是冬还报，并图其城传位置以闻。其后翰林学士潘昂霄从都实之弟阔阔出得其说，撰为《河源志》。临川硃思本又从八里吉思家得帝师所藏梵字图书，而以华文译之，与昂霄所志，互有详略。今取二家之书，考定其说，有不同者，附注于下。按河源在土蕃朵甘思西鄙，有泉百余泓，沮洳散涣，弗可逼视，方可七八十里，履高山下瞰，灿若列星，以故名火敦脑兒。火敦，译言星宿也。思本曰：“河源在中州西南，直四川马湖蛮部之正西三千余里，云南丽江宣抚司之西北一千五百余里，帝师撒思加地之西南二千余里。水从地涌出如井。其井百余，东北流百余里，汇为大泽，曰火敦脑兒。” 群流奔辏，近五七里，汇二巨泽，名阿剌脑兒。自西而东，连属吞噬，行一日，迤逦东骛成川，号赤宾河。

520. <span id="志第十五_地理六-520"></span>
又二三日，水西南来，名亦里出，与赤宾河合。又三四日，水南来，名忽阑。又水东南来，名也里术，合流入赤宾，其流浸大，始名黄河，然水犹清，人可涉。思本曰：“忽阑河源，出自南山。其地大山峻岭，绵亘千里，水流五百余里，注也里出河。也里出河源，亦出自南山。西北流五百余里，始与黄河合。” 又一二日，歧为八九股，名也孙斡论，译言九渡，通广五七里，可度马。又四五日，水浑浊，土人抱革囊，骑过之。聚落纠木干象舟，傅髦革以济，仅容两人。自是两山峡束，广可一里、二里或半里，其深叵测。朵甘思东北有大雪山，名亦耳麻不莫剌，其山最高，译言腾乞里塔，即昆仑也。山腹至顶皆雪，冬夏不消。土人言，远年成冰时，六月见之。自八九股水至昆仑，行二十日。思本曰：“自浑水东北流二百余里，与怀里火秃河合。怀里火秃河源自南山，水正北偏西流八百余里，与黄河合，又东北流一百余里，过郎麻哈地。又正北流一百余里，乃折而西北流二百余里，又折而正北流一百余里，又折而东流，过昆仑山下，番名亦耳麻不莫剌。其山高峻非常，山麓绵亘五百余里，河随山足东流，过撒思加阔即、阔提地。”

521. <span id="志第十五_地理六-521"></span>
河行昆仑南半日，又四五日，至地名阔即及阔提，二地相属。又三日，地名哈剌别里赤兒，四达之冲也，多寇盗，有官兵镇之。近北二日，河水过之。思本曰：“河过阔提，与亦西八思今河合。亦西八思今河源自铁豹岭之北，正北流凡五百余里，而与黄河合。” 昆仑以西，人简少，多处山南。山皆不穹峻，水亦散漫，兽有髦牛、野马、狼、狍、羱羊之类。其东，山益高，地亦渐下，岸狭隘，有狐可一跃而越之处。行五六日，有水西南来，名纳邻哈剌，译言细黄河也。思本曰：“哈剌河自白狗岭之北，水西北流五百余里，与黄河合。” 又两日，水南来，名乞兒马出。二水合流入河。思本曰：“自哈剌河与黄河合，正北流二百余里，过阿以伯站，折而西北流，经昆仑之北二百余里，与乞里马出河合。乞里马出河源自威、茂州之西北，岷山之北，水北流，即古当州境，正北流四百余里，折而西北流，又五百余里，与黄河合。”

522. <span id="志第十五_地理六-522"></span>
河水北行，转西流，过昆仑北，一向东北流，约行半月，至贵德州，地名必赤里，始有州治官府。州隶吐蕃等处宣慰司，司治河州。又四五日，至积石州，即《禹贡》积石。五日，至河州安乡关。一日，至打罗坑。东北行一日，洮河水南来入河。思本曰：“自乞里马出河与黄河合，又西北流，与鹏拶河合。鹏拶河源自鹏拶山之西北，水正西流七百余里，过札塞塔失地，与黄河合。折而西北流三百余里，又折而东北流，过西宁州、贵德州、马岭凡八百余里，与邈水合。邈水源自青唐宿军谷，正东流五百余里，过二巴站与黄河合，又东北流，过土桥站古积石州来羌城、廓州构米站界都城凡五百余里，过河州与野庞河合。野庞河源自西倾山之北，水东北流凡五百余里，与黄河合。又东北流一百余里，过踏白城银川站与湟水、浩亹河合。湟水源自祁连山下，正东流一千余里，注浩亹河。浩亹河源自删丹州之南删丹山下，水东南流七百余里，注湟水，然后与黄河合。又东北流一百余里，与洮河合。

523. <span id="志第十五_地理六-523"></span>
洮河源自羊撒岭北，东北流，过临洮府凡八百余里，与黄河合。” 又一日，至兰州，过北卜渡。至鸣沙州，过应吉里，正东行。至宁夏府南，东行，即东胜州，隶大同路。自发源至汉地，南北涧溪，细流傍贯，莫知纪极。山皆草石，至积石方林木暢茂。世言河九折，彼地有二折，盖乞兒马出及贵德必赤里也。思本曰：“自洮水与河合，又东北流，过达达地，凡八百余里。过丰州西受降城，折而正东流，过达达地古天德军中受降城、东受降城凡七百余里。折而正南流，过大同路云内州、东胜州与黑河合。黑河源自渔阳岭之南，水正西流，凡五百余里，与黄河合。又正南流，过保德州、葭州及兴州境，又过临州，凡一千余里，与吃那河合。吃那河源自古宥州，东南流，过陕西省绥德州，凡七百余里，与黄河合。又南流三百里，与延安河合。延安河源自陕西芦子关乱山中，南流三百余里，过延安府，折而正东流三百里，与黄河合。又南流三百里，与汾河合。汾河源自河东朔、武州之南乱山中，西南流，过管州，冀宁路汾州，霍州，晋宁路绛州，又西流，至龙门，凡一千二百余里，始与黄河合。又南流二百里，过河中府，遇潼关与太华大山绵亘，水势不可复南，乃折而东流。大概河源东北流，所历皆西番地，至兰州凡四千五百余里，始入中国。又东北流，过达达地，凡二千五百余里，始入河东境内。又南流至河中，凡一千八百余里。通计九千余里。”

524. <span id="志第十五_地理六-524"></span>
西北地附录

525. <span id="志第十五_地理六-525"></span>
笃来帖木兒

526. <span id="志第十五_地理六-526"></span>
途鲁吉。

527. <span id="志第十五_地理六-527"></span>
柯耳鲁地。

528. <span id="志第十五_地理六-528"></span>
畏兀兒地。至元二十年，立畏兀兒四处站及交钞库。

529. <span id="志第十五_地理六-529"></span>
哥疾宁。

530. <span id="志第十五_地理六-530"></span>
可不里。

531. <span id="志第十五_地理六-531"></span>
巴达哈伤。

532. <span id="志第十五_地理六-532"></span>
途思。

533. <span id="志第十五_地理六-533"></span>
忒耳迷。

534. <span id="志第十五_地理六-534"></span>
不花剌。

535. <span id="志第十五_地理六-535"></span>
那黑沙不。

536. <span id="志第十五_地理六-536"></span>
的里安。

537. <span id="志第十五_地理六-537"></span>
撒麻耳干。

538. <span id="志第十五_地理六-538"></span>
忽氈。

539. <span id="志第十五_地理六-539"></span>
麻耳亦囊。

540. <span id="志第十五_地理六-540"></span>
可失哈耳。

541. <span id="志第十五_地理六-541"></span>
忽炭。

542. <span id="志第十五_地理六-542"></span>
柯提。

543. <span id="志第十五_地理六-543"></span>
兀提剌耳。

544. <span id="志第十五_地理六-544"></span>
巴补。

545. <span id="志第十五_地理六-545"></span>
讹迹邗。

546. <span id="志第十五_地理六-546"></span>
倭赤。

547. <span id="志第十五_地理六-547"></span>
苦叉。

548. <span id="志第十五_地理六-548"></span>
柯散。

549. <span id="志第十五_地理六-549"></span>
阿忒八失。

550. <span id="志第十五_地理六-550"></span>
八里茫。

551. <span id="志第十五_地理六-551"></span>
察赤。

552. <span id="志第十五_地理六-552"></span>
也云赤。

553. <span id="志第十五_地理六-553"></span>
亦剌八里。

554. <span id="志第十五_地理六-554"></span>
普剌。

555. <span id="志第十五_地理六-555"></span>
也迷失。

556. <span id="志第十五_地理六-556"></span>
阿里麻里。诸王海都行营于阿力麻里等处，盖其分地也。自上都西北行六千里，至回鹘五城，唐号北庭，置都护府。又西北行四五千里，至阿力麻里。至元五年，海都叛，举兵南来，世祖逆败之于北庭，又追至阿力麻里，则又远遁二千余里。上令勿追，以皇子北平王统诸军于阿力麻里以镇之，命丞相安童往辅之。

557. <span id="志第十五_地理六-557"></span>
合剌火者。

558. <span id="志第十五_地理六-558"></span>
鲁古尘。

559. <span id="志第十五_地理六-559"></span>
别失八里。至元十五年，授八撒察里虎符，掌别失八里畏兀城子里军站事。十七年，以万户綦公直戍别失八里。十八年，从诸王阿只吉请，自大和岭至别失八里置新站三十。二十年，立别失八里和州等处宣慰司。二十一年，阿只吉使来言：“元隶只必帖木兒二十四城之中，有察带二城置达鲁花赤，就付阔端，遂不隶省。”

560. <span id="志第十五_地理六-560"></span>
至是奉旨：“诚如所言，其还正之。”二十三年，遣侍卫新附兵千人屯田别失八里，置元帅府，即其地以总之。

561. <span id="志第十五_地理六-561"></span>
他古新。

562. <span id="志第十五_地理六-562"></span>
仰吉八里。

563. <span id="志第十五_地理六-563"></span>
古塔巴。

564. <span id="志第十五_地理六-564"></span>
彰八里。至元十五年，授朵鲁知金符，掌彰八里军站事。

565. <span id="志第十五_地理六-565"></span>
月祖伯

566. <span id="志第十五_地理六-566"></span>
撒耳柯思。

567. <span id="志第十五_地理六-567"></span>
阿兰阿思。

568. <span id="志第十五_地理六-568"></span>
钦察。太宗甲午年，命诸王拔都征西域钦义、阿速、斡罗思等国。岁乙未，亦命宪宗往焉。岁丁酉，师至宽田吉思海傍，钦义酋长八赤蛮逃避海岛中，适值大风，吹海水去而干，生禽八赤蛮，遂与诸王拔都征斡罗思，至也列赞城，七日破之。岁丁巳，出师南征，以驸马剌真之子乞反为达鲁花赤，镇守斡罗思、阿思。岁癸丑，括斡罗思、阿思户口。

569. <span id="志第十五_地理六-569"></span>
阿罗思。

570. <span id="志第十五_地理六-570"></span>
不里阿耳。

571. <span id="志第十五_地理六-571"></span>
撒吉剌。

572. <span id="志第十五_地理六-572"></span>
花剌子模。

573. <span id="志第十五_地理六-573"></span>
赛兰。

574. <span id="志第十五_地理六-574"></span>
巴耳赤邗。

575. <span id="志第十五_地理六-575"></span>
氈的。

576. <span id="志第十五_地理六-576"></span>
不赛因。

577. <span id="志第十五_地理六-577"></span>
八哈剌因。

578. <span id="志第十五_地理六-578"></span>
怯失。

579. <span id="志第十五_地理六-579"></span>
八吉打。

580. <span id="志第十五_地理六-580"></span>
孙丹尼牙。

581. <span id="志第十五_地理六-581"></span>
忽里模子。

582. <span id="志第十五_地理六-582"></span>
可咱隆。

583. <span id="志第十五_地理六-583"></span>
设剌子。

584. <span id="志第十五_地理六-584"></span>
泄剌失。

585. <span id="志第十五_地理六-585"></span>
苦法。

586. <span id="志第十五_地理六-586"></span>
瓦夕的。

587. <span id="志第十五_地理六-587"></span>
兀乞八剌。

588. <span id="志第十五_地理六-588"></span>
毛夕里。

589. <span id="志第十五_地理六-589"></span>
设里汪。

590. <span id="志第十五_地理六-590"></span>
罗耳。

591. <span id="志第十五_地理六-591"></span>
乞里茫沙杭。

592. <span id="志第十五_地理六-592"></span>
兰巴撒耳。

593. <span id="志第十五_地理六-593"></span>
那哈完的。

594. <span id="志第十五_地理六-594"></span>
亦思法杭。

595. <span id="志第十五_地理六-595"></span>
撒瓦。

596. <span id="志第十五_地理六-596"></span>
柯伤。

597. <span id="志第十五_地理六-597"></span>
低廉。

598. <span id="志第十五_地理六-598"></span>
胡瓦耳。

599. <span id="志第十五_地理六-599"></span>
西模娘。

600. <span id="志第十五_地理六-600"></span>
阿剌模忒。

601. <span id="志第十五_地理六-601"></span>
可疾云。

602. <span id="志第十五_地理六-602"></span>
阿模里。

603. <span id="志第十五_地理六-603"></span>
撒里牙。

604. <span id="志第十五_地理六-604"></span>
塔米设。

605. <span id="志第十五_地理六-605"></span>
赞章。

606. <span id="志第十五_地理六-606"></span>
阿八哈耳。

607. <span id="志第十五_地理六-607"></span>
撒里茫。

608. <span id="志第十五_地理六-608"></span>
硃里章。

609. <span id="志第十五_地理六-609"></span>
的希思丹。

610. <span id="志第十五_地理六-610"></span>
巴耳打阿。

611. <span id="志第十五_地理六-611"></span>
打耳班。

612. <span id="志第十五_地理六-612"></span>
巴某。

613. <span id="志第十五_地理六-613"></span>
塔八辛。

614. <span id="志第十五_地理六-614"></span>
不思忒。

615. <span id="志第十五_地理六-615"></span>
法因。

616. <span id="志第十五_地理六-616"></span>
乃沙不耳。

617. <span id="志第十五_地理六-617"></span>
撒剌哈歹。

618. <span id="志第十五_地理六-618"></span>
巴瓦兒的。

619. <span id="志第十五_地理六-619"></span>
麻里兀。

620. <span id="志第十五_地理六-620"></span>
塔里干。

621. <span id="志第十五_地理六-621"></span>
巴里黑。

622. <span id="志第十五_地理六-622"></span>
吉利吉思、撼合纳、谦州、益兰州等处。吉利吉思者，初以汉地女四十人，与乌斯之男结婚，取此义以名其地。南去大都万有余里。相传乃满部始居此，及元朝析其民为九千户。其境长一千四百里，广半之，谦河经其中，西北流。又西南有水曰阿浦，东北有水曰玉须，皆巨浸也，会于谦，而注于昴可剌河，北入于海。俗与诸国异。其语言则与畏吾兒同。庐帐而居，随水草畜牧，颇知田作，遇雪则跨木马逐猎。土产名马、白黑海东青。昴可剌者，因水为名，附庸于吉利吉思，去大都二万五千余里。其语言与吉利吉思特异。昼长夜短，日没时炙羊肋熟，东方已曙矣，即《唐史》所载骨利斡国也。乌斯亦因水为名，在吉利吉思东，谦河之北。其俗每岁六月上旬，刑白马牛羊，洒马湩，咸就乌斯沐涟以祭河神，谓其始祖所从出故也。

623. <span id="志第十五_地理六-623"></span>
撼合纳犹言布囊也，盖口小腹巨，地形类此，因以为名。在乌斯东，谦河之源所从出也。其境上惟有二山口可出入，山水林樾，险阻为甚，野兽多而畜字少。贫民无恆产者，皆以桦皮作庐帐，以白鹿负其行装，取鹿乳，采松实，及劚山丹、芍药等根为食。

624. <span id="志第十五_地理六-624"></span>
月亦乘木马出猎。谦州亦以河为名，去大都九千里，在吉利吉思东南，谦河西南，唐麓岭之北，居民数千家，悉蒙古、回纥人。有工匠数局，盖国初所徙汉人也。

625. <span id="志第十五_地理六-625"></span>
地沃衍宜稼，夏种秋成，不烦耘耔。或云汪罕始居此地。益兰者，蛇之称也。初，州境山中居人，见一巨蛇，长数十步，从穴中出饮河水，腥闻数里，因以名州。至元七年，诏遣刘好礼为吉利吉思撼合纳谦州益兰州等处断事官，即于此州修库廪，置传舍，以为治所。先是，数部民俗，皆以杞柳为杯皿，刳木为槽以济水，不解铸作农器，好礼闻诸朝，乃遣工匠，教为陶冶舟楫，土人便之。

626. <span id="志第十五_地理六-626"></span>
安南郡县附录

627. <span id="志第十五_地理六-627"></span>
安南，古交趾也。陈氏叛服之迹，已见本传，今取其城邑之可纪者，录于左方。

628. <span id="志第十五_地理六-628"></span>
大罗城路，汉交趾郡。唐置安南都护府。宋时郡人李公蕴立国于此。及陈氏立，以其属地置龙兴、天长、长安府。

629. <span id="志第十五_地理六-629"></span>
龙兴府，本多冈乡。陈氏有国，置龙兴府。

630. <span id="志第十五_地理六-630"></span>
天长府，本多墨乡，陈氏祖父所生之地。建行宫于此，岁一至，示不忘本，故改曰天长。

631. <span id="志第十五_地理六-631"></span>
长安府，本华闾洞，丁部领所生之地。五代末，部领立国于此。

632. <span id="志第十五_地理六-632"></span>
归化江路，地接云南。

633. <span id="志第十五_地理六-633"></span>
宣化江路，地接特磨道。

634. <span id="志第十五_地理六-634"></span>
沱江路，地接金齿。

635. <span id="志第十五_地理六-635"></span>
谅州江路，地接左右两江。

636. <span id="志第十五_地理六-636"></span>
北江路，在罗城东岸，泸江水分入北江，江有六桥。

637. <span id="志第十五_地理六-637"></span>
如月江路。

638. <span id="志第十五_地理六-638"></span>
南册江路。

639. <span id="志第十五_地理六-639"></span>
大黄江路。

640. <span id="志第十五_地理六-640"></span>
烘路。

641. <span id="志第十五_地理六-641"></span>
快路。

642. <span id="志第十五_地理六-642"></span>
国威州，在罗城南。此以下州，多接云南、广西界，虽名州，其实洞也。

643. <span id="志第十五_地理六-643"></span>
古州，在北江。

644. <span id="志第十五_地理六-644"></span>
仙州，古龙编。

645. <span id="志第十五_地理六-645"></span>
富良。

646. <span id="志第十五_地理六-646"></span>
司农。一云杨舍。

647. <span id="志第十五_地理六-647"></span>
定边。一云明媚。

648. <span id="志第十五_地理六-648"></span>
万涯。一云明黄。

649. <span id="志第十五_地理六-649"></span>
文周。一云门州。

650. <span id="志第十五_地理六-650"></span>
七源。

651. <span id="志第十五_地理六-651"></span>
思浪。

652. <span id="志第十五_地理六-652"></span>
大原。一云黄源。

653. <span id="志第十五_地理六-653"></span>
通农。

654. <span id="志第十五_地理六-654"></span>
罗顺。一云来神。

655. <span id="志第十五_地理六-655"></span>
梁舍。一云梁个。

656. <span id="志第十五_地理六-656"></span>
平源。

657. <span id="志第十五_地理六-657"></span>
光州。一云明苏。

658. <span id="志第十五_地理六-658"></span>
渭龙。一云乙舍。

659. <span id="志第十五_地理六-659"></span>
道黄。即平林场。

660. <span id="志第十五_地理六-660"></span>
武宁。此以下县，接云南、广西界，虽名县，其实洞也。

661. <span id="志第十五_地理六-661"></span>
万载。

662. <span id="志第十五_地理六-662"></span>
丘温。

663. <span id="志第十五_地理六-663"></span>
新立。

664. <span id="志第十五_地理六-664"></span>
恍县。

665. <span id="志第十五_地理六-665"></span>
纸县。

666. <span id="志第十五_地理六-666"></span>
历县。

667. <span id="志第十五_地理六-667"></span>
阑桥。

668. <span id="志第十五_地理六-668"></span>
乌延。

669. <span id="志第十五_地理六-669"></span>
古勇。

670. <span id="志第十五_地理六-670"></span>
供县。

671. <span id="志第十五_地理六-671"></span>
窟县。

672. <span id="志第十五_地理六-672"></span>
上坡。

673. <span id="志第十五_地理六-673"></span>
门县。

674. <span id="志第十五_地理六-674"></span>
清化府路，汉九真。隋、唐为爱州。其属邑更号曰江、曰场、曰甲、曰社。

675. <span id="志第十五_地理六-675"></span>
梁江。

676. <span id="志第十五_地理六-676"></span>
波龙江。

677. <span id="志第十五_地理六-677"></span>
古农江。

678. <span id="志第十五_地理六-678"></span>
宋舍江。

679. <span id="志第十五_地理六-679"></span>
茶江。

680. <span id="志第十五_地理六-680"></span>
安暹江。

681. <span id="志第十五_地理六-681"></span>
分场。古文场。

682. <span id="志第十五_地理六-682"></span>
古藤甲。

683. <span id="志第十五_地理六-683"></span>
支明甲。

684. <span id="志第十五_地理六-684"></span>
古弘甲。

685. <span id="志第十五_地理六-685"></span>
古战甲。

686. <span id="志第十五_地理六-686"></span>
缘甲。

687. <span id="志第十五_地理六-687"></span>
安府路，汉日南。隋、唐为驩州。

688. <span id="志第十五_地理六-688"></span>
倍江。

689. <span id="志第十五_地理六-689"></span>
恶江。

690. <span id="志第十五_地理六-690"></span>
偈江。

691. <span id="志第十五_地理六-691"></span>
尚路社。

692. <span id="志第十五_地理六-692"></span>
唐舍社。

693. <span id="志第十五_地理六-693"></span>
张舍社。

694. <span id="志第十五_地理六-694"></span>
演州路，本日南属县，曰扶演、安仁。唐改演州。

695. <span id="志第十五_地理六-695"></span>
孝江。

696. <span id="志第十五_地理六-696"></span>
多壁场。

697. <span id="志第十五_地理六-697"></span>
巨赖社。

698. <span id="志第十五_地理六-698"></span>
他袁社。

699. <span id="志第十五_地理六-699"></span>
布政府路，本日南郡象林县，东滨海，西际真蜡，南接扶南，北连九德。东汉末，区连杀象林令，自立国，称林邑。唐时有环王者，徙国于占，曰占城。今布政乃林邑故地。

700. <span id="志第十五_地理六-700"></span>
自安南大罗城至燕京，约一百一十五驿，计七千七百余里。

701. <span id="志第十五_地理六-701"></span>
边氓服役

702. <span id="志第十五_地理六-702"></span>
占城。

703. <span id="志第十五_地理六-703"></span>
王琴。

704. <span id="志第十五_地理六-704"></span>
蒲伽。

705. <span id="志第十五_地理六-705"></span>
道览。

706. <span id="志第十五_地理六-706"></span>
渌淮。

707. <span id="志第十五_地理六-707"></span>
稔婆逻。

708. <span id="志第十五_地理六-708"></span>
獠。
