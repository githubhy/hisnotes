---
weight: 91
title: 志第四十 百官六
---

# 志第四十 百官六

1. <span id="志第四十_百官六-1"></span>
大都留守司，秩正二品，掌守卫宫阙都城，调度本路供亿诸务，兼理营缮内府诸邸、都宫原庙、尚方车服、殿庑供帐、内苑花木，及行幸汤沐宴游之所，门禁关钥启闭之事。留守五员，正二品；同知二员，正三品；副留守二员，正四品；判官二员，正五品；经历一员，从六品；都事二员，从七品；管勾承发架阁库一员，正八品；照磨兼覆料官一员，部役官兼壕寨一员，令史十八人，宣使十七人，典吏五人，知印二人，蒙古必阇赤三人，回回令史一人，通事一人。至元十九年，罢宫殿府行工部，置大都留守司，兼本路都总管，知少府监事。二十一年，别置大都路都总管府治民事，并少府监归留守司。皇庆元年，别置少府监。延祐七年，罢少府监，复以留守兼监事。其属附见：

2. <span id="志第四十_百官六-2"></span>
修内司，秩从五品，领十四局人匠四百五十户，掌修建宫殿及大都造作等事，提点一员，大使一员，副使一员，直长五员，吏目一员，照磨一员，部役七员，司吏六人。中统二年置。至元中，增工匠，计一千二百七十有二户。其属附见：

3. <span id="志第四十_百官六-3"></span>
大木局，提领七员，管勾三员，掌殿阁营缮之事。中统二年置。

4. <span id="志第四十_百官六-4"></span>
小木局，提领二员，同提领一员，副提领三员，管勾二员，提控四员。中统四年置。

5. <span id="志第四十_百官六-5"></span>
泥厦局，提领八员，管勾二员。中统四年置。

6. <span id="志第四十_百官六-6"></span>
车局，提领二员，管勾一员。中统五年置。

7. <span id="志第四十_百官六-7"></span>
妆钉局，提领二员，同提领二员。中统四年置。

8. <span id="志第四十_百官六-8"></span>
铜局，提领一员，同提领一员，管勾一员。中统四年置。以上六局，秩从八品。

9. <span id="志第四十_百官六-9"></span>
竹作局，提领二员，提控一员。中统四年置。

10. <span id="志第四十_百官六-10"></span>
绳局，提领二员。中统五年始置。

11. <span id="志第四十_百官六-11"></span>
祗应司，秩从五品，掌内府诸王邸第异巧工作，修禳应办寺观营缮，领工匠七百户。大使一员，从五品；副使一员，正七品；直长三员，正八品；吏目一员，司吏二人。国初，建两京殿宇，始置司以备工役。其属附见：

12. <span id="志第四十_百官六-12"></span>
油漆局，提领五员，同提领、副提领各一员，掌两都宫殿髹漆之工。中统元年置。

13. <span id="志第四十_百官六-13"></span>
画局，提领五员，管勾一员，掌诸殿宇藻绘之工。中统元年置。

14. <span id="志第四十_百官六-14"></span>
销金局，提领一员，管勾二员，掌诸殿宇装鋈之工。中统四年置。

15. <span id="志第四十_百官六-15"></span>
裱褙局，提领一员，掌诸殿宇装潢之工。中统二年置。

16. <span id="志第四十_百官六-16"></span>
烧红局，提领二员，掌诸宫殿所用心红颜料。至元元年置。

17. <span id="志第四十_百官六-17"></span>
器物局，秩从五品，掌内府宫殿、京城门户、寺观公廨营缮，及御用各位下鞍辔、忽哥轿子、帐房车辆、金宝器物，凡精巧之艺，杂作匠户，无不隶焉。大使一员，从五品；副使一员，正七品；直长二员，正八品；吏目一员，司吏二人。中统四年，始立御用器物局，受省札。至元七年，改为器物局，秩如上。其属附见：

18. <span id="志第四十_百官六-18"></span>
铁局，提领三员，管勾三员，提控一人，掌诸殿宇轻细铁工。中统四年置。

19. <span id="志第四十_百官六-19"></span>
铁局，提领三员，管勾三员，提控一人，掌诸殿宇轻细铁工。中统四年置。

20. <span id="志第四十_百官六-20"></span>
减铁局，管勾一员，提控二人，掌造御用及诸宫邸系腰。中统四年置。

21. <span id="志第四十_百官六-21"></span>
盒钵局，提领二员，掌制御用系腰。中统四年置。

22. <span id="志第四十_百官六-22"></span>
成鞍局，提领三员，掌造御用鞍辔、象轿。中统四年置。

23. <span id="志第四十_百官六-23"></span>
羊山鞍局，提领一员，提控一员。掌造常课鞍辔诸物。至元十八年置。

24. <span id="志第四十_百官六-24"></span>
网局，提领二员，管勾一员，掌成造宫殿网扇之工。中统四年置。

25. <span id="志第四十_百官六-25"></span>
刀子局，提控二员，掌造御用及诸宫邸宝贝佩刀之工。中统四年置。

26. <span id="志第四十_百官六-26"></span>
旋局，提领二员，掌造御用异样木植器物之工。中统四年置。

27. <span id="志第四十_百官六-27"></span>
银局，提领一员，掌造御用金银器盒系腰诸物。中统四年置。

28. <span id="志第四十_百官六-28"></span>
轿子局，提领一员，掌造御用异样木植鞍子诸物。中统四年置。

29. <span id="志第四十_百官六-29"></span>
采石局，秩从七品，大使、副使各一员，掌夫匠营造内府殿宇寺观桥闸石材之役。至元四年，置石局总管。十一年，拨采石之夫二千余户，常任工役，置大都等处采石提举司。二十六年罢，立采石局。

30. <span id="志第四十_百官六-30"></span>
山场，提领一员，管勾五员。至元四年置。

31. <span id="志第四十_百官六-31"></span>
大都城门尉，秩正六品，尉二员，副尉一员，掌门禁启闭管钥之事。至元二十年置，以四怯薛八剌哈赤为之。二十四年，复以六卫亲军参掌。凡十有一门：曰丽正，曰文明，曰顺承，曰平则，曰和义，曰肃清，曰安贞，曰健德，曰光熙，曰崇仁，曰齐化。每门设官如上。

32. <span id="志第四十_百官六-32"></span>
犀象牙局，秩从六品，大使、副使、直长各一员，司吏一人，掌两都宫殿营缮犀象龙床卓器系腰等事。中统四年置，设官一员。至元五年，增副使一员，管匠户一百有五十。其属附见：

33. <span id="志第四十_百官六-33"></span>
雕木局，提领一员，掌宫殿香阁营缮之事。至元十一年置。

34. <span id="志第四十_百官六-34"></span>
牙局，提领一员，管勾一员，掌宫殿象牙龙床之工。至元十一年置。

35. <span id="志第四十_百官六-35"></span>
大都四窑场，秩从六品，提领、大使、副使各一员，领匠夫三百余户，营造素白琉璃砖瓦，隶少府监。至元十三年置。其属三：

36. <span id="志第四十_百官六-36"></span>
南窑埸，大使、副使各一员。中统四年置。

37. <span id="志第四十_百官六-37"></span>
西窑埸，大使、副使各一员。至元四年置。

38. <span id="志第四十_百官六-38"></span>
琉璃局，大使、副使各一员。中统四年置。

39. <span id="志第四十_百官六-39"></span>
凡山采木提举司，秩从五品，掌采伐车辆等杂作木植，及造只孙系腰刀把诸物。

40. <span id="志第四十_百官六-40"></span>
达鲁花赤、提举各一员，并从五品；同提举一员，正七品；副提举一员，正八品；吏目一员，司吏六人。至元十四年置。

41. <span id="志第四十_百官六-41"></span>
上都采山提领所，秩从八品，提领、副提领、提控各一员。至元九年，以采伐材木，炼石为灰，征发夫匠一百六十三户，遂置官以统之。

42. <span id="志第四十_百官六-42"></span>
凡山宛平等处管夫匠所，提领二员，同提领二员，管领催车材户提领一员。至元十五年置。

43. <span id="志第四十_百官六-43"></span>
器备库，秩从五品，提点一员，从五品；大使一员，从六品；副使二员，正七品；直长四员，正八品，掌殿阁金银宝器二千余事。至元二十七年置。

44. <span id="志第四十_百官六-44"></span>
甸皮局，秩正七品，大使一员，管匠三十余户。至元七年置。十四年，始定品秩。二十一年，改隶留守司。岁办熟造红甸羊皮二千有奇。

45. <span id="志第四十_百官六-45"></span>
上林署，秩从七品，署令、署丞各一员，直长一员，掌宫苑栽植花卉，供进蔬果，种苜蓿以饲驼马，备煤炭以给营缮。至元二十四年置。

46. <span id="志第四十_百官六-46"></span>
养种园，提领二员，掌西山淘煤，羊山烧造黑白木炭，以供修建之用。中统三年置。

47. <span id="志第四十_百官六-47"></span>
花园，管勾二员，掌花卉果木。至元二十四年置。

48. <span id="志第四十_百官六-48"></span>
苜蓿园，提领三员，掌种苜蓿，以饲马驼膳羊。

49. <span id="志第四十_百官六-49"></span>
仪鸾局，秩正五品，掌殿庭灯烛张设之事，及殿阁浴室门户锁钥，苑中龙舟，圈槛珍异禽兽，给用内府诸宫太庙等处祭祀庭燎，缝制帘帷，洒扫掖庭，领烛剌赤、水手、乐人、禁蛇人等二百三十余户。轮直怯薛大使四员，正五品；副使二员，从六品；直长二员，正八品；都目一员，书吏二人，库子一人。至元十一年置局，秩正七品。二十三年，升正五品。至大四年，仁宗御西宫，又别立仪鸾局，设置亦同。

50. <span id="志第四十_百官六-50"></span>
延祐七年，增大使二员，以宦者为之。领四提领所：

51. <span id="志第四十_百官六-51"></span>
烛剌赤，提领八员，提控四员。

52. <span id="志第四十_百官六-52"></span>
水手，提领二员。

53. <span id="志第四十_百官六-53"></span>
针工，提领一员。

54. <span id="志第四十_百官六-54"></span>
蜡烛局，提领一员。

55. <span id="志第四十_百官六-55"></span>
木场，提领一员，大使一员，副使一员，掌受给营造宫殿材木。至元四年，置南东二木场。十七年，并为一场。

56. <span id="志第四十_百官六-56"></span>
大都路管领诸色人匠提举司，秩从五品，掌大都诸色匠户理断昏田词讼等事。

57. <span id="志第四十_百官六-57"></span>
提举一员，从五品；同提举一员，正七品；副提举一员，正八品；吏目一人，司吏二人。中统四年，置人匠奥鲁总管府，秩从四品。至元十二年，改提举司。十五年，兼管采石人户，秩如旧。

58. <span id="志第四十_百官六-58"></span>
真定路、东平路管匠官，秩从七品，每路大使一员，副使一员。中统四年置。

59. <span id="志第四十_百官六-59"></span>
保定路、宣德府管匠官，秩从七品。保定大使一员，副使一员，管匠官一员；宣德二员。中统四年置。

60. <span id="志第四十_百官六-60"></span>
大名路管匠官，秩从七品，大使一员，管匠官三员。中统四年置。

61. <span id="志第四十_百官六-61"></span>
晋宁、冀宁、大同、河间四路管匠官，秩从七品，每路大使、副使各一员。中统四年置。

62. <span id="志第四十_百官六-62"></span>
收支库，秩正九品，掌受给营缮，提点一员，大使一员，副使二员，直长二员，库子二人。至元四年置。

63. <span id="志第四十_百官六-63"></span>
诸色库，秩从八品，掌修内材木，及江南征索异样木植，并应办官寺斋事，大使一员，副使一员，司库二人。至大四年置。

64. <span id="志第四十_百官六-64"></span>
太庙收支诸物库，秩从八品，大使、副使各一员，司库四人。至治二年，以营治太庙始置。

65. <span id="志第四十_百官六-65"></span>
南寺、北寺收支诸物二库，秩从七品，提领、大使各一员，副使二员，司库之属凡十人。至治元年，以建寿安山寺始置。

66. <span id="志第四十_百官六-66"></span>
广谊司，秩正三品。司令二员，正三品；同知二员，正四品；副使二员，正五品；判官二员，正六品；经历、知事各二员，照磨一员。总和顾和买、营缮织造工役、供亿物色之务。至元十四年，改覆实司辨验官，兼提举市令司。大德五年，又分大都路总管府官属，置供需府。至顺二年罢之，立广谊司。

67. <span id="志第四十_百官六-67"></span>
武备寺，秩正三品，掌缮治戎器，兼典受给。卿四员，正三品；同判六员，从三品；少卿四员，从四品；丞四员，从五品；经历、知事各一员，照磨兼提控案牍一员，承发架阁库管勾一员，辨验弓官二员，辨验筋角翎毛等官二员，令史十有三人。至元五年，始立军器监，秩四品。十九年，升正三品。二十年，立卫尉院。改军器监为武备监，秩正四品，隶卫尉院。二十一年，改监为寺，与卫尉并立。大德十一年，升为院。至大四年，复为寺，设官如旧。其所辖属官，则自为选择其匠户之能者任之。

68. <span id="志第四十_百官六-68"></span>
寿武库，秩从五品，提点二员，从五品；大使二员，正六品；副使四员，正七品；库子一十人。至元十年，以衣甲库改置。

69. <span id="志第四十_百官六-69"></span>
利器库，秩从五品，提点三员，大使二员，副使三员，秩品同寿武库，库子一十人。至元五年，始立军器库。十年，通掌随路军器，改利器库。

70. <span id="志第四十_百官六-70"></span>
广胜库，秩从五品，掌平阳、太原等处岁造兵器，以给北边征戍军需。达鲁花赤一员，大使、副使各一员，库子一人。

71. <span id="志第四十_百官六-71"></span>
大同路军器人匠提举司，秩从五品，达鲁花赤一员，提举一员，并从五品；同提举一员，正七品；副提举一员，正八品。其属：丰州甲局，院长一员。应州甲局，院长一员。平地县甲局，院长一员。山阴县甲局，院长一员。白登县甲局，头目一人。丰州弓局，使一员。赛甫丁弓局，头目一人。

72. <span id="志第四十_百官六-72"></span>
平阳路军器人匠提举司，秩正六品，达鲁花赤一员，提举、同提举、副提举各一员。其属：本路投下杂造局，大使一员，副使一员。绛州甲局，大使一员。

73. <span id="志第四十_百官六-73"></span>
太原路军器人匠局，秩正七品，达鲁花赤一员，局使一员，副使一员，吏目一员。

74. <span id="志第四十_百官六-74"></span>
保定军器人匠提举司，秩从六品，达鲁花赤、提举、同提举、副提举各一员。

75. <span id="志第四十_百官六-75"></span>
其属：河间甲局，院长一员。祈州安平县甲局，院长一员。陵州箭局，头目一人。

76. <span id="志第四十_百官六-76"></span>
真定路军器人匠提举司，秩从六品，达鲁花赤、提举、同提举、副提举各一员。

77. <span id="志第四十_百官六-77"></span>
其属：冀州甲局，院长一人。

78. <span id="志第四十_百官六-78"></span>
怀孟河南等路军器人匠局，秩正七品，局使、局副各一员。其属：怀孟路弓局，院长一员。汴梁路军器局，秩正七品，局使、局副各一员。其属：常课弓局，院长一员。常课甲局，院长一员。

79. <span id="志第四十_百官六-79"></span>
益都济南箭局，秩正七品，局使一员。

80. <span id="志第四十_百官六-80"></span>
彰德路军器人匠局，秩正七品，大使一员，副使一员。

81. <span id="志第四十_百官六-81"></span>
大名军器局，秩正七品，大使、副使各一员。

82. <span id="志第四十_百官六-82"></span>
上都甲匠提举司，秩从五品，提举、同提举、副提举各一员。其属：兴州白局子甲局，院长一员。兴州千户寨甲局，院长一员。松州五指崖甲局，院长一员。松州胜安甲局，院长一员。

83. <span id="志第四十_百官六-83"></span>
辽河等处诸色人匠提举司，秩从五品，达鲁花赤、提举、同提举各一员。其属：辽盖弓局，大使、副使各一员。盖州甲局，局使一员。

84. <span id="志第四十_百官六-84"></span>
上都杂造局，秩正七品，大使、副使各一员。

85. <span id="志第四十_百官六-85"></span>
奉圣州军器局，秩从七品，大使、副使各一员。

86. <span id="志第四十_百官六-86"></span>
蔚州军器人匠提举司，秩正六品，达鲁花赤、提举、同提举、副提举各一员。

87. <span id="志第四十_百官六-87"></span>
宣德府军器人匠提举司，秩正六品，达鲁花赤、提举、同提举、副提举各一员。

88. <span id="志第四十_百官六-88"></span>
广平路甲局，院长一员。

89. <span id="志第四十_百官六-89"></span>
东平等路军器人匠提举司，秩从五品，达鲁花赤、提举、同提举、副提举各一员。

90. <span id="志第四十_百官六-90"></span>
通州甲匠提举司，秩正六品，达鲁花赤、提举、同提举、副提举各一员。

91. <span id="志第四十_百官六-91"></span>
苏州甲匠提举司，秩正五品，达鲁花赤、提举、同提举、副提举各一员。

92. <span id="志第四十_百官六-92"></span>
欠州武器局，秩从五品，大使、副使各一员。

93. <span id="志第四十_百官六-93"></span>
大都甲匠提举司，秩正六品，达鲁花赤、提举、同提举、副提举各一员。

94. <span id="志第四十_百官六-94"></span>
大都箭局，秩从七品，大使、副使各一员。

95. <span id="志第四十_百官六-95"></span>
大宁路军器人匠提举司，秩从六品，达鲁花赤、提举、同提举、副提举各一员。

96. <span id="志第四十_百官六-96"></span>
丰州杂造局，秩正六品，达鲁花赤、大使、副使各一员。

97. <span id="志第四十_百官六-97"></span>
归德府军器局，院长一员。

98. <span id="志第四十_百官六-98"></span>
汝宁府军器局，院长一员。

99. <span id="志第四十_百官六-99"></span>
陈州军器局，院长一员。

100. <span id="志第四十_百官六-100"></span>
许州军器局，秩从七品，大使、副使各一员。

101. <span id="志第四十_百官六-101"></span>
咸平府军器人匠局，秩从七品，达鲁花赤、大使、副使各一员。

102. <span id="志第四十_百官六-102"></span>
大都弓匠提举司，秩正五品，达鲁花赤、提举、同提举、副提举各一员。其属：双搭弓局，大使、副使各一员。成吉里弓局，大使、副使各一员。通州弓局，院长一员。

103. <span id="志第四十_百官六-103"></span>
大都弦局，大使、副使各一员。至元三十年，改提举司置局。

104. <span id="志第四十_百官六-104"></span>
隆兴路军器人匠局，达鲁花赤、大使、副使各一员。至元三十年置。

105. <span id="志第四十_百官六-105"></span>
平滦路军器人匠局，大使、副使各一员。至元三十年置。

106. <span id="志第四十_百官六-106"></span>
大都杂造局，提领二员。元贞二年置。

107. <span id="志第四十_百官六-107"></span>
太仆寺，秩从二品，掌阿塔思马匹，受给造作鞍辔之事。中统四年，设群牧所。

108. <span id="志第四十_百官六-108"></span>
至元十六年，改尚牧监。十九年，又改太仆院。二十年，改卫尉院。二十四年，罢院，立太仆寺。又别置尚乘寺以管鞍辔，而本寺止管阿塔思马匹。二十五年，隶中书，置提调官二员。大德十一年，复改太仆院。至大四年，仍为寺。卿二员，从二品；少卿二员，从四品；丞二员，从五品；经历、知事、照磨、管勾各一员，令史七人，译史、知印、通事各二人，奏差四人，回回令史一人，典吏二人。

109. <span id="志第四十_百官六-109"></span>
尚乘寺，秩正三品，掌上御鞍辔舆辇。阿塔思群牧骟马驴骡，及领随路局院鞍辔等造作，收支行省岁造鞍辔，理四怯薛阿塔赤词讼，起取南北远方马匹等事。卿四员，正三品；少卿二员，从四品；丞二员，从五品；经历、知事、照磨、管勾各一员，令史六人，译史二人，知印二人，通事二人，奏差五人，典吏二人。至元二十四年，罢卫尉院，始设尚乘寺，领资乘库。大德十一年，升为院，秩从二品。至大四年，复为寺。延祐七年，降从三品。

110. <span id="志第四十_百官六-110"></span>
资乘库，秩从五品，提点四员，从五品；大使三员，正六品；副使四员，正七品；库子四人。掌收支鞍辔等物。至元十三年置。二十年，隶卫尉。二十四年，隶尚乘寺。

111. <span id="志第四十_百官六-111"></span>
长信寺，秩正三品，领大斡耳朵怯怜口诸事。卿四员，正三品；少卿二员，从四品；寺丞二员，从五品；经历、知事各一员，令史六人，译史、知印各二人，通事一人，奏差四人。大德五年置。至大元年，改升为院。四年，仍为寺，卿五员，增少卿一员，以宦者为之。延祐七年，省寺卿、少卿各一员，定置如上。

112. <span id="志第四十_百官六-112"></span>
怯怜口诸色人匠提举司，秩从五品，领大都、上都二铁局并怯怜口人匠，以材木铁炭皮货诸色，备斡耳朵各枝房帐之需。达鲁花赤一员，提举、同提举、副提举各一员，吏目一人，司吏四人。至元二十五年置。

113. <span id="志第四十_百官六-113"></span>
大都铁局，秩从五品，掌斡耳朵上下往来造作妆钉房车，大使一员，副使一员，直长一员。至元十二年置。

114. <span id="志第四十_百官六-114"></span>
上都铁局，大使一员，副使一员。至元十六年置。掌职如前。

115. <span id="志第四十_百官六-115"></span>
长秋寺，秩正三品，掌武宗五斡耳朵户口钱粮营缮诸事。寺卿五员，正三品；少卿二员，从四品；寺丞二员，从五品；经历、知事各一员，令史六人，译史、知印各二人，通事一人，奏差四人。皇庆二年置。其属二：

116. <span id="志第四十_百官六-116"></span>
怯怜口诸色人匠提举司，秩从五品，掌正宫造作之役，达鲁花赤一员，同提举、副提举各一员，吏目一人，司吏四人。至大元年，斡耳朵三位下拨到人匠五百九十三户，始置提举司，隶中政院，后属长信寺。

117. <span id="志第四十_百官六-117"></span>
怯怜口诸色人匠提举司，秩从五品，掌领武宗军上北来人匠，达鲁花赤一员，提举一员，同提举、副提举各一员，吏目一人，司吏二人。至大元年置。

118. <span id="志第四十_百官六-118"></span>
承徽寺，秩正三品，掌答兒麻失里皇后位下钱粮营缮等事。寺卿五员，正三品；少卿二员，从四品；寺丞二员，从五品；经历、知事各一员，令史六人，译史、知印各二人，通事一人，奏差四人。至治元年置。其属二：

119. <span id="志第四十_百官六-119"></span>
怯怜口诸色人匠提举司二，秩正五品，各设达鲁花赤一员，提举、同提举、副提举各一员，吏目一人，司吏三人。至治三年置。

120. <span id="志第四十_百官六-120"></span>
长宁寺，秩正三品，掌英宗速哥八剌皇后位下户口钱粮营缮等事。寺卿六员，正三品；少卿二员，从四品；寺丞二员，从五品；经历、知事各一员，吏属令史六人，译史、知印各二人，怯里马赤一人，奏差四人。至治三年置。

121. <span id="志第四十_百官六-121"></span>
长庆寺，秩正三品，掌成宗斡耳朵及常岁管办禾失房子、行幸怯薛台人等衣粮之事。寺卿六员，少卿二员，寺丞二员，品秩同长宁寺；经历、知事各一员，令史六人，译史、知印各二人，怯里马赤一人，奏差四人。泰定元年置。

122. <span id="志第四十_百官六-122"></span>
宁徽寺，秩正三品，隶八不沙皇后位下。寺卿六员，少卿四员，丞二员，品秩同长庆寺；经历、知事各一员。天历二年置。

123. <span id="志第四十_百官六-123"></span>
太府监，秩正三品，领左、右藏等库，掌钱帛出纳之数。太卿六员，正三品；太监六员，从三品；少监五员，从四品；丞五员，正五品；经历、知事、照磨各一员，令史八人，译史三人，通事、知印各一人，奏差四人。中统四年置。至元四年，为宣徽太府监，凡内府藏库悉隶焉。八年，升正三品。大德九年，改为院，秩从二品，院判参用宦者。至大四年，复为监，定置如上。

124. <span id="志第四十_百官六-124"></span>
内藏库，秩从五品，掌出纳御用诸王段匹纳失失纱罗绒锦南绵香货诸物。提点四员，从五品；大使二员，正六品；副使二员，正七品。至元二年，置署上都。十九年，始署大都，以宦者领之。复有行内藏，二十八年省之，止存内藏及左右二库。

125. <span id="志第四十_百官六-125"></span>
右藏，提点四员，大使二员，副使二员，品秩同上，掌收支金银宝钞、只孙段匹、水晶玛瑙玉璞诸物。至元十九年置。

126. <span id="志第四十_百官六-126"></span>
左藏，提点四员，大使二员，副使二员，品秩同上，掌收支常课和买纱罗布绢丝绵绒锦木绵铺陈衣服诸物。至元十九年置。

127. <span id="志第四十_百官六-127"></span>
度支监，秩正三品，掌给马驼刍粟。卿三员，正三品；太监二员，从三品；少监三员，从四品；监丞二员，从五品；经历二员，知事一员，提控案牍一员，照磨兼管勾一员，令史十四人，译史四人，通事、知印三人，奏差四人，典吏五人。国初，置孛可孙。至元八年，以重臣领之。十三年，省孛可孙，以宣徽兼其任。至大二年，改立度支院。四年，改为监。

128. <span id="志第四十_百官六-128"></span>
利用监，秩正三品，掌出纳皮货衣物之事。监卿八员，正三品；太监五员，从三品；少监五员，从四品；监丞四员，正五品；经历、知事、照磨、管勾各一员，令史八人，译史二人，通事、知印各一人，奏差六人，典吏三人。至元十年置。二十年罢，二十六年复置。大德十一年，改为院。至大四年，复为监。

129. <span id="志第四十_百官六-129"></span>
资用库，秩从五品，提点二员，从五品；大使三员，正六品；副使五员，正七品；库子五人。至元二年置，隶太府。十年，隶利用。

130. <span id="志第四十_百官六-130"></span>
怯怜口皮局人匠提举司，秩正五品，提举二员，同提举一员，提控案牍一员。

131. <span id="志第四十_百官六-131"></span>
中统元年置局。至元六年，改提举司。

132. <span id="志第四十_百官六-132"></span>
杂造双线局，秩从八品，造内府皮货鹰帽等物，大使、副使、直长、典史各一员。

133. <span id="志第四十_百官六-133"></span>
熟皮局，掌每岁熟造野兽皮货等物，大使、副使、直长各一员。至元二十年置。

134. <span id="志第四十_百官六-134"></span>
软皮局，掌内府细色银鼠野兽诸色皮货，大使、副使、直长各一员。至元二十五年置。

135. <span id="志第四十_百官六-135"></span>
斜皮局，掌每岁熟造内府各色野马皮胯，副使二员。至元二十年置。

136. <span id="志第四十_百官六-136"></span>
貂鼠局提举司，秩从五品，提举一员，同提举、副提举各一员。至元二十年置。

137. <span id="志第四十_百官六-137"></span>
貂鼠局，副使二员，直长一员。至元十九年立。

138. <span id="志第四十_百官六-138"></span>
染局，副使一员，直长一员，管勾一员，掌每岁变染皮货。至元二十年始置。

139. <span id="志第四十_百官六-139"></span>
熟皮局，秩从七品，大使一员，副使一员，典史一人，司吏一人。至元六年置。

140. <span id="志第四十_百官六-140"></span>
中尚监，秩正三品，掌大斡耳朵位下怯怜口诸务，及领资成库氈作，供内府陈设帐房帘幕车舆雨衣之用。监卿八员，正三品；太监二员，从三品；少监二员，从四品；监丞二员，正五品；经历、知事、照磨各一员，令史七人，译史三人，通事二人，知印二人，奏差五人。至元十五年，置尚用监。二十年罢。二十四年，改置中尚监。三十年，分置两都滦河三库怯怜口杂造等九司局而总领之。至大元年，升为院。四年，复为监，参用宦者三人。

141. <span id="志第四十_百官六-141"></span>
资成库，秩从五品，掌造氈货。提点三员，从五品；大使三员，正六品；副使三员，正七品。至元二年置，隶太府。二十三年，始归于监。

142. <span id="志第四十_百官六-142"></span>
章佩监，秩正三品，掌宦者速古兒赤所收御服宝带。监卿五员，正三品；太监四员，从三品；少监二员，从四品；监丞二员，正五品；经历、知事、照磨各一员，令史七人，译史二人，通事二人，奏差四人。至元二十二年置。至大元年，升为院，秩从二品。四年，复为监，定置如上。

143. <span id="志第四十_百官六-143"></span>
御带库，秩从五品，掌系腰偏束等带并绦环诸物，供奉御用，以备赐予。提点三员，大使三员，副使二员，品秩同资成。至元二十八年置，俱以中官为之。元贞二年，增二员，兼署上都之事。

144. <span id="志第四十_百官六-144"></span>
异珍库，秩从五品，掌御用珍宝、后妃公主首饰宝贝。提点三员，大使三员，副使二员，品秩同上。至元二十八年置。

145. <span id="志第四十_百官六-145"></span>
经正监，秩正三品，掌营盘纳钵及标拨投下草地，有词讼则治之。太卿一员，正三品；太监二员，从三品；少监二员，从四品；监丞二员，正五品；经历、知事各一员，令史八人，译史四人。至大四年置。监卿、太监、少监并奴都赤为之，监丞流官为之。

146. <span id="志第四十_百官六-146"></span>
都水监，秩从三品，掌治河渠并堤防水利桥梁闸堰之事。都水监二员，从三品；少监一员，正五品；监丞二员，正六品；经历、知事各一员，令史十人，蒙古必阇赤一人，回回令史一人，通事、知印各一人，奏差十人，壕寨十六人，典吏二人。

147. <span id="志第四十_百官六-147"></span>
至元二十八年置。二十九年，领河道提举司。大德六年，升正三品。延祐七年，仍从三品。

148. <span id="志第四十_百官六-148"></span>
大都河道提举司，秩从五品，提举一员，从五品；同提举一员，从六品；副提举一员，从七品。

149. <span id="志第四十_百官六-149"></span>
秘书监，秩正三品，掌历代图籍并阴阳禁书。卿四员，正三品；太监二员，从三品；少监二员，从四品；监丞二员，从五品；典簿一员，从七品；令史三人，知印、奏差各二人，译史、通事各一人，典书二人，典吏一人。属官：著作郎二员，从六品；著作佐郎二员，正七品；秘书郎二员，正七品；校书郎二员，正八品；辨验书画直长一员，正八品。至元九年置。其监丞皆用大臣奏荐，选世家名臣子弟为之。大德九年，升正三品，给银印。延祐元年，定置卿四员，参用宦者二人。

150. <span id="志第四十_百官六-150"></span>
司天监，秩正四品，掌凡历象之事。提点一员，正四品；司天监三员，正四品；少监五员，正五品；丞四员，正六品；知事一员，令史二人，译史一人，通事兼知印一人。属官：提学二员，教授二员，并从九品；学正二员，天文科管勾二员，算历科管勾二员，三式科管勾二员，测验科管勾二员，漏刻科管勾二员，并从九品；阴阳管勾一员，押宿官二员，司辰官八员，天文生七十五人。中统元年，因金人旧制，立司天台，设官属。至元八年，以上都承应阙官，增置行司天监。十五年，别置太史院，与台并立，颁历之政归院，学校之设隶台。二十三年，置行监。二十七年，又立行少监。皇庆元年，升正四品。延祐元年，特升正三品。七年，仍正四品。

151. <span id="志第四十_百官六-151"></span>
回回司天监，秩正四品，掌观象衍历。提点一员，司天监三员，少监二员，监丞二员，品秩同上；知事一员，令史二员，通事兼知印一人，奏差一人。属官：教授一员，天文科管勾一员，算历科管勾一员，三式科管勾一员，测验科管勾一员，漏刻科管勾一员，阴阳人一十八人。世祖在潜邸时，有旨征回回为星学者，札马剌丁等以其艺进，未有官署。至元八年，始置司天台，秩从五品。十七年，置行监。

152. <span id="志第四十_百官六-152"></span>
皇庆元年，改为监，秩正四品。延祐元年，升正三品，置司天监。二年，命秘书卿提调监事。四年，复正四品。

153. <span id="志第四十_百官六-153"></span>
上都留守司兼本路都总管府，品秩职掌如大都留守司，而兼治民事。车驾还大都，则领上都诸仓库之事。留守六员，正二品；同知二员，正三品；副留守二员，正四品；判官二员，正五品；经历二员，都事四员，照磨兼管勾一员，令史四十四人，译史六人，回回令史三人，通事、知印各二人，宣使一十二人。国初，置开平府。中统四年，改上都路总管府。至元三年，又给留守司印。十九年，并为上都留守司兼本路都总管府。其属附见：

154. <span id="志第四十_百官六-154"></span>
修内司，秩从五品，掌营修内府之事。大使一员，从五品；副使三员，正七品；直长三员，正八品。至元八年置。

155. <span id="志第四十_百官六-155"></span>
祗应司，秩从五品，掌妆銮油染裱褙之事。大使一员，从五品；副使二员，正七品；直长三员，正八品。

156. <span id="志第四十_百官六-156"></span>
器物局，秩从五品，掌造铁器，内府营造钉线之事，大使一员，副使一员，直长二员。

157. <span id="志第四十_百官六-157"></span>
仪鸾局，秩正五品，大使二员，副使三员，直长二员。至大四年，罢典设署，改置为局。

158. <span id="志第四十_百官六-158"></span>
兵马司，秩正四品，指挥使三员，副指挥使二员，知事一员，提控案牍一员，司吏八人。至元二十九年置。

159. <span id="志第四十_百官六-159"></span>
警巡院，秩正六品，达鲁花赤一员，警巡使一员，副使二员，判官二员，司吏八人。

160. <span id="志第四十_百官六-160"></span>
开平县，秩正六品，达鲁花赤一员，尹一员，丞一员，主簿一员，尉一员，典史一员，司吏八人。

161. <span id="志第四十_百官六-161"></span>
平盈库，大使一员，副使一员。至元三十年置。

162. <span id="志第四十_百官六-162"></span>
万盈库，达鲁花赤、监支纳、大使、副使各一员。中统初置。

163. <span id="志第四十_百官六-163"></span>
广积仓，达鲁花赤、监支纳、大使、副使各一员。中统初，置永盈仓。大德间，改为广积仓。

164. <span id="志第四十_百官六-164"></span>
万亿库，秩正五品，达鲁花赤一员，提举一员，同提举、副提举各一员，提控案牍一员，司吏六人，译史一人。至元二十三年置。

165. <span id="志第四十_百官六-165"></span>
行用库，提点一员，大使一员，副使一员。

166. <span id="志第四十_百官六-166"></span>
税课提举司，秩正五品，提举二员，同提举、副提举、提控案牍各一员。元贞元年置。

167. <span id="志第四十_百官六-167"></span>
八作司，品秩职掌，悉与大都左右八作司同，达鲁花赤一员，提领、大使、副使各一员。至元十七年置。

168. <span id="志第四十_百官六-168"></span>
饩廪司，掌诸王驸马使客饮食，大使一员，副使一员。至元二年，置上都应办所。延祐五年，改为饩廪司。

169. <span id="志第四十_百官六-169"></span>
尚供总管府，秩正三品，掌守护东凉亭行宫，及游猎供需之事。达鲁花赤一员，总管一员，并正三品；同知一员，从四品；副总管一员，从五品；判官一员，正六品；经历、知事、提控案牍各一员，令史、译史、知印、奏差有差。至元十三年，置只哈赤八剌哈孙达鲁花赤。延祐二年，改总管府。其属附见。

170. <span id="志第四十_百官六-170"></span>
香河等处巡检司，巡检一员，司吏一人。

171. <span id="志第四十_百官六-171"></span>
景运仓，秩从五品，提点一员，从五品；大使一员，正六品；副使一员，正七品。至元二十一年置。

172. <span id="志第四十_百官六-172"></span>
法物库，秩从九品，大使、副使各一员。至元二十九年置。

173. <span id="志第四十_百官六-173"></span>
云需总管府，秩正三品，掌守护察罕脑兒行宫，及行营供办之事。达鲁花赤一员，总管一员，并正三品；同知一员，从四品；副总管一员，从五品；判官一员，正六品；经历一员，知事一员，提控案牍一员。延祐二年置。

174. <span id="志第四十_百官六-174"></span>
大都路都总管府，秩正三品，达鲁花赤二员，都总管一员，副达鲁花赤二员，同知二员，治中二员，判官二员，推官二员，经历二员，知事二员，提控案牍四员，照磨兼管勾一员，令史九十有五人，译史二人，回回令史一人，通事、知印各二人，奏差二十一人。国初，为燕京路，总管大兴府。中统五年，称中都路。至元九年，改号大都。二十一年，始专置大都路总管府，秩从三品，置都达鲁花赤、都总管等官。二十七年，升为都总管府，进秩正三品，领府一、州十有一。凡本府官吏，唯达鲁花赤一员及总管、推官专治路政，其余皆分任供需之事，故又号曰供需府焉。

175. <span id="志第四十_百官六-175"></span>
其属附见：

176. <span id="志第四十_百官六-176"></span>
大都路兵马都指挥使司，凡二，秩正四品，掌京城盗贼奸伪鞫捕之事，都指挥使二员，副指挥使五员，知事一员，提控案牍一员，吏十四人。至元九年，改千户所为兵马司，隶大都路。而刑部尚书一员提调司事，凡刑名则隶宗正，且为宗正之属。二十九年，置都指挥使等官，其后因之。一置司于北城，一置司于南城。

177. <span id="志第四十_百官六-177"></span>
司狱司，凡三，秩正八品，司狱一员，狱丞一员，狱典二人，掌囚系狱具之事。

178. <span id="志第四十_百官六-178"></span>
一置于大都路，一置于北城兵马司，通领南城兵马司狱事。皇庆元年，以两司异禁，遂分置一司于南城。

179. <span id="志第四十_百官六-179"></span>
左、右警巡二院，秩正六品，达鲁花赤各一员，使各一员，副使、判官各三员，典史各三人，司吏各二十五人。至元六年置。领民事及供需，视大都路。大德五年，分置供需院，以副使、判官、典史各一员主之。

180. <span id="志第四十_百官六-180"></span>
大都警巡院，品职分置如左、右院，达鲁花赤一员，使一员，副使二员，判官二员，典史二员，司吏二十人。大德九年置，以治都城之南。

181. <span id="志第四十_百官六-181"></span>
大都路提举学校所，秩正六品。提举一员，教授二员，学正二员，学录一员。

182. <span id="志第四十_百官六-182"></span>
至元二十四年，既立国学，以故孔子庙为京学，而提举学事者，仍以国子祭酒系衔。

183. <span id="志第四十_百官六-183"></span>
管领诸路打捕鹰房总管府，秩正三品，达鲁花赤一员，总管一员，副达鲁花赤一员，同知一员，副总管一员，经历、知事各一员。至元十七年置。

184. <span id="志第四十_百官六-184"></span>
宛平县，秩正六品，达鲁花赤一员，尹一员，丞三员，主簿三员，尉一员，典史三员，司吏二十六人。至元十一年置，治大都丽正门以西。

185. <span id="志第四十_百官六-185"></span>
大兴县，秩正六品，达鲁花赤一员，尹一员，丞一员，主簿二员，尉一员，典史三员，司吏一十五人。至元十一年置，治大都丽正门以东。

186. <span id="志第四十_百官六-186"></span>
东关厢巡检司，秩从九品，巡检三员，司吏一人，掌巡捕盗贼奸宄之事。至元二十一年置。

187. <span id="志第四十_百官六-187"></span>
西北、南关厢两巡检司，设置并同上。
