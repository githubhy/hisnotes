---
weight: 56
title: 志第七 历四
---

# 志第七 历四

## 授时历经下

1. <span id="志第七_历四-授时历经下-1"></span>
步中星第五

2. <span id="志第七_历四-授时历经下-2"></span>
大都北极，出地四十度太强。

3. <span id="志第七_历四-授时历经下-3"></span>
冬至，去极一百一十五度二十一分七十三秒。

4. <span id="志第七_历四-授时历经下-4"></span>
夏至，去极六十七度四十一分一十三秒。

5. <span id="志第七_历四-授时历经下-5"></span>
冬至昼，夏至夜，三千八百一十五分九十二秒。

6. <span id="志第七_历四-授时历经下-6"></span>
夏至昼，冬至夜，六千一百八十四分八秒。

7. <span id="志第七_历四-授时历经下-7"></span>
昏明，二百五十分。

8. <span id="志第七_历四-授时历经下-8"></span>
黄道出入赤道内外去极度及半昼夜分

9. <span id="志第七_历四-授时历经下-9"></span>
表略

10. <span id="志第七_历四-授时历经下-10"></span>
求每日黄道出入赤道内外去极度

11. <span id="志第七_历四-授时历经下-11"></span>
置所求日晨前夜半黄道积度，满半岁周，去之，在象限已下，为初限；已上，复减半岁周，余为入末限；满积度，去之，余以其段内外差乘之，百约之，所得，用减内外度，为出入赤道内外度；内减外加象限，即所求去极度及分秒。

12. <span id="志第七_历四-授时历经下-12"></span>
求每日半昼夜及日出入晨昏分

13. <span id="志第七_历四-授时历经下-13"></span>
置所求入初末限，满积度，去之，余以昼夜差乘之，百约之，所得，加减其段半昼夜分，为所求日半昼夜分； 前多后少为减，前少后多为加。以半夜分便为日出分，用减日周，余为日入分；以昏明分减日出分，余为晨分；加日入分，为昏分。

14. <span id="志第七_历四-授时历经下-14"></span>
求昼夜刻及日出入辰刻

15. <span id="志第七_历四-授时历经下-15"></span>
置半夜分，倍之，百约，为夜刻；以减百刻，余为昼刻；以日出入分依发敛求之，即得所求辰刻。

16. <span id="志第七_历四-授时历经下-16"></span>
求更点率

17. <span id="志第七_历四-授时历经下-17"></span>
置晨分，倍之，五约，为更率；又五约更率，为点率。

18. <span id="志第七_历四-授时历经下-18"></span>
求更点所在辰刻

19. <span id="志第七_历四-授时历经下-19"></span>
置所求更点数，以更点率乘之，加其日昏分，依发敛求之，即得所求辰刻。

20. <span id="志第七_历四-授时历经下-20"></span>
求距中度及更差度

21. <span id="志第七_历四-授时历经下-21"></span>
置半日周，以其日晨分减之，余为距中分；以三百六十六度二十五分七十五秒乘之，如日周而一，所得，为距中度；用减一百八十三度一十二分八十七秒半，倍之，五除，为更差度及分。

22. <span id="志第七_历四-授时历经下-22"></span>
求昏明五更中星

23. <span id="志第七_历四-授时历经下-23"></span>
置距中度，以其日午中赤道日度加而命之，即昏中星所临宿次，命为初更中星；以更差度累加之，满赤道宿次去之，为逐更及晓中星宿度及分秒。其九服所在昼夜刻分及中星诸率，并准随处北极出地度数推之。已上诸率，与晷漏所推自相符契。

24. <span id="志第七_历四-授时历经下-24"></span>
求九服所在漏刻

25. <span id="志第七_历四-授时历经下-25"></span>
各于所在以仪测验，或下水漏，以定其处冬至或夏至夜刻，与五十刻相减，余为至差刻。置所求日黄道，去赤道内外度及分，以至差刻乘之，进一位，如二百三十九而一，所得内减外加五十刻，即所求夜刻；以减百刻，余为昼刻。其日出入辰刻及更点等率，依术求之。

26. <span id="志第七_历四-授时历经下-26"></span>
步交会第六

27. <span id="志第七_历四-授时历经下-27"></span>
交终分，二十七万二千一百二十二分二十四秒。

28. <span id="志第七_历四-授时历经下-28"></span>
交终，二十七日二千一百二十二分二十四秒。

29. <span id="志第七_历四-授时历经下-29"></span>
交中，十三日六千六十一分一十二秒。

30. <span id="志第七_历四-授时历经下-30"></span>
交差，二日三千一百八十三分六十九秒。

31. <span id="志第七_历四-授时历经下-31"></span>
交望，十四日七千六百五十二分九十六秒半。

32. <span id="志第七_历四-授时历经下-32"></span>
交应，二十六万一百八十七分八十六秒。

33. <span id="志第七_历四-授时历经下-33"></span>
交终，三百六十三度七十九分三十四秒。

34. <span id="志第七_历四-授时历经下-34"></span>
交中，一百八十一度八十九分六十七秒。

35. <span id="志第七_历四-授时历经下-35"></span>
正交，三百五十七度六十四分。

36. <span id="志第七_历四-授时历经下-36"></span>
中交，一百八十八度五分。

37. <span id="志第七_历四-授时历经下-37"></span>
日食阳历限，六度。 定法，六十。

38. <span id="志第七_历四-授时历经下-38"></span>
阴历限，八度。 定法，八十。

39. <span id="志第七_历四-授时历经下-39"></span>
月食限，十三度五分。 定法，八十七。

40. <span id="志第七_历四-授时历经下-40"></span>
推天正经朔入交

41. <span id="志第七_历四-授时历经下-41"></span>
置中积，加交应，减闰余，满交终分，去之；不尽，以日周约之为日，不满为分秒，即天正经朔入交泛日及分秒。 上考者，中积内加所求闰余，减交应，满交终去之，不尽，以减交终，余如上。

42. <span id="志第七_历四-授时历经下-42"></span>
求次朔望入交

43. <span id="志第七_历四-授时历经下-43"></span>
置天正经朔入交泛日及分秒，以交望累加之，满交终日，去之，即为次朔望入交泛日及分秒。

44. <span id="志第七_历四-授时历经下-44"></span>
求定朔望及每日夜半入交

45. <span id="志第七_历四-授时历经下-45"></span>
各置入交泛日及分秒，减去经朔望小余，即为定朔望夜半入交。若定日有增损者，亦如之。否则因经为定，大月加二日，小月加一日，余皆加七千八百七十七分七十六秒，即次朔夜半入交；累加一日，满交终日，去之，即每日夜半入交泛日及分秒。

46. <span id="志第七_历四-授时历经下-46"></span>
求定朔望加时入交

47. <span id="志第七_历四-授时历经下-47"></span>
置经朔望入交泛日及分秒，以定朔望加减差加减之，即定朔望加时入交日及分秒。

48. <span id="志第七_历四-授时历经下-48"></span>
求交常交定度

49. <span id="志第七_历四-授时历经下-49"></span>
置经朔望入交泛日及分秒，以月平行度乘之，为交常度；以盈缩差盈加缩减之，为交定度。

50. <span id="志第七_历四-授时历经下-50"></span>
求日月食甚定分

51. <span id="志第七_历四-授时历经下-51"></span>
日食：视定朔分在半日周已下，去减半周，为中前；已上，减去半周，为中后；与半周相减、相乘，退二位，如九十六而一，为时差；中前以减，中后以加，皆加减定朔分，为食甚定分；以中前后分各加时差，为距午定分。

52. <span id="志第七_历四-授时历经下-52"></span>
月食：视定望分在日周四分之一已下，为卯前；已上，覆减半周，为卯后；在四分之三已下，减去半周，为酉前；已上，覆减日周，为酉后。以卯酉前后分自乘，退二位，如四百七十八而一，为时差；子前以减，子后以加，皆加减定望分，为食甚定分；各依发敛求之，即食甚辰刻。

53. <span id="志第七_历四-授时历经下-53"></span>
求日月食甚入盈缩历及日行定度

54. <span id="志第七_历四-授时历经下-54"></span>
置经朔望入盈缩历日及分，以食甚日及定分加之，以经朔望日及分减之，即为食甚入盈缩历；依日躔术求盈缩差，盈加缩减之，为食甚入盈缩历定度。

55. <span id="志第七_历四-授时历经下-55"></span>
求南北差

56. <span id="志第七_历四-授时历经下-56"></span>
视日食甚入盈缩历定度，在象限已下，为初限；已上，用减半岁周，为末限；以初末限度自相乘，如一千八百七十而一，为度，不满，退除为分秒；用减四度四十六分，余为南北泛差；以距午定分乘之，以半昼分除之，所得，以减泛差，为定差。泛差不及减者，反减之为定差，应加者减之，应减者加之。在盈初缩末者，交前阴历减，阳历加，交后阴历加，阳历减；在缩初盈末者，交前阴历加，阳历减，交后阴历减，阳历加。

57. <span id="志第七_历四-授时历经下-57"></span>
求东西差

58. <span id="志第七_历四-授时历经下-58"></span>
视日食甚入盈缩历定度，与半岁周相减相乘，如一千八百七十而一，为度，不满，退除为分秒，为东西泛差；以距午定分乘之，以日周四分之一除之，为定差。

59. <span id="志第七_历四-授时历经下-59"></span>
若在泛差已上者，倍泛差减之，余为定差，依其加减。在盈中前者，交前阴历减，阳历加；交后阴历加，阳历减；中后者，交前阴历加，阳历减；交后阴历减，阳历加。在缩中前者，交前阴历加，阳历减；交后阴历减，阳历加；中后者，交前阴历减，阳历加；交后阴历加，阳历减。

60. <span id="志第七_历四-授时历经下-60"></span>
求日食正交中交限度

61. <span id="志第七_历四-授时历经下-61"></span>
置正交、中交度，以南北东西差加减之，为正交、中交限度及分秒。

62. <span id="志第七_历四-授时历经下-62"></span>
求日食入阴阳历去交前后度

63. <span id="志第七_历四-授时历经下-63"></span>
视交定度，在中交限已下，以减中交限，为阳历交前度；已上，减去中交限，为阴历交后度；在正交限已下，以减正交限，为阴历交前度；已上，减去正交限，为阳历交后度。

64. <span id="志第七_历四-授时历经下-64"></span>
求月食入阴阳历去交前后度

65. <span id="志第七_历四-授时历经下-65"></span>
视交定度，在交中度已下，为阳历；已上，减去交中，为阴历。视入阴阳历，在后准十五度半已下，为交后度；前准一百六十六度三十九分六十八秒已上，覆减交中，余为交前度及分。

66. <span id="志第七_历四-授时历经下-66"></span>
求日食分秒

67. <span id="志第七_历四-授时历经下-67"></span>
视去交前后度，各减阴阳历食限，不及减者不食。 余如定法而一，各为日食之分秒。

68. <span id="志第七_历四-授时历经下-68"></span>
求月食分秒

69. <span id="志第七_历四-授时历经下-69"></span>
视去交前后度， 不用南北东西差者。用减食限，不及减者不食。 余如定法而一，为月食之分秒。

70. <span id="志第七_历四-授时历经下-70"></span>
求日食定用及三限辰刻

71. <span id="志第七_历四-授时历经下-71"></span>
置日食分秒，与二十分相减、相乘，平方开之，所得，以五千七百四十乘之，如入定限行度而一，为定用分；以减食甚定分，为初亏；加食甚定分，为复圆；依发敛求之，为日食三限辰刻。

72. <span id="志第七_历四-授时历经下-72"></span>
求月食定用及三限五限辰刻

73. <span id="志第七_历四-授时历经下-73"></span>
置月食分秒，与三十分相减、相乘，平方开之；所得，以五千七百四十乘之，如入定限行度而一，为定用分；以减食甚定分，为初亏；加食甚定分，为复圆；依发敛求之，即月食三限辰刻。

74. <span id="志第七_历四-授时历经下-74"></span>
月食既者，以既内分与一十分相减、相乘，平方开之，所得，以五千七百四十乘之，如入定限行度而一，为既内分；用减定用分，为既外分；以定用分减食甚定分，为初亏；加既外，为食既；又加既内，为食甚；再加既内，为生光；复加既外，为复圆；依发敛求之，即月食五限辰刻。

75. <span id="志第七_历四-授时历经下-75"></span>
求月食入更点

76. <span id="志第七_历四-授时历经下-76"></span>
置食甚所入日晨分，倍之，五约，为更法；又五约更法，为点法。乃置初末诸分，昏分已上，减去昏分，晨分已下，加晨分，以更法除之，为更数；不满，以点法收之，为点数；其更点数，命初更初点算外，各得所入更点。

77. <span id="志第七_历四-授时历经下-77"></span>
求日食所起

78. <span id="志第七_历四-授时历经下-78"></span>
食在阳历，初起西南，甚于正南，复于东南；食在阴历，初起西北，甚于正北，复于东北；食八分已上，初起正西，复于正东。此据午地而论之。

79. <span id="志第七_历四-授时历经下-79"></span>
求月食所起

80. <span id="志第七_历四-授时历经下-80"></span>
食在阳历，初起东北，甚于正北，复于西北；食在阴历，初起东南，甚于正南，复于西南；食八分已上，初起正东，复于正西。此亦据午地而论之。

81. <span id="志第七_历四-授时历经下-81"></span>
求日月出入带食所见分数

82. <span id="志第七_历四-授时历经下-82"></span>
视其日日出入分，在初亏已上、食甚已下者，为带食。各以食甚分与日出入分相减，余为带食差；以乘所食之分，满定用分而一，如月食既者，以既内分减带食差，余进一位，如既外分而一，所得，以减既分，即月带食出入所见之分；不及减者，为带食既出入。 以减所食分，即日月出入带食所见之分。其食甚在昼，晨为渐进，昏为已退；其食甚在夜，晨为已退，昏为渐进。

83. <span id="志第七_历四-授时历经下-83"></span>
求日月食甚宿次

84. <span id="志第七_历四-授时历经下-84"></span>
置日月食甚入盈缩历定度，在盈，便为定积；在缩，加半岁周，为定积。望即更加半周天度。以天正冬至加时黄道日度，加而命之，各得日月食甚宿次及分秒。

85. <span id="志第七_历四-授时历经下-85"></span>
步五星第七

86. <span id="志第七_历四-授时历经下-86"></span>
历度

87. <span id="志第七_历四-授时历经下-87"></span>
三百六十五度二十五分七十五秒。

88. <span id="志第七_历四-授时历经下-88"></span>
历中

89. <span id="志第七_历四-授时历经下-89"></span>
一百八十二度六十二分八十七秒半。

90. <span id="志第七_历四-授时历经下-90"></span>
历策

91. <span id="志第七_历四-授时历经下-91"></span>
一十五度二十一分九十秒六十二微半。

92. <span id="志第七_历四-授时历经下-92"></span>
木星

93. <span id="志第七_历四-授时历经下-93"></span>
周率，三百九十八万八千八百分。

94. <span id="志第七_历四-授时历经下-94"></span>
周日，三百九十八日八十八分。

95. <span id="志第七_历四-授时历经下-95"></span>
历率，四千三百三十一万二千九百六十四分八十六秒半。

96. <span id="志第七_历四-授时历经下-96"></span>
度率，一十一万八千五百八十二分。

97. <span id="志第七_历四-授时历经下-97"></span>
合应，一百一十七万九千七百二十六分。

98. <span id="志第七_历四-授时历经下-98"></span>
历应，一千八百九十九万九千四百八十一分。

99. <span id="志第七_历四-授时历经下-99"></span>
盈缩立差，二百三十六加。

100. <span id="志第七_历四-授时历经下-100"></span>
平差，二万五千九百一十二减。

101. <span id="志第七_历四-授时历经下-101"></span>
定差，一千八十九万七千。

102. <span id="志第七_历四-授时历经下-102"></span>
伏见，一十三度。

103. <span id="志第七_历四-授时历经下-103"></span>
表略

104. <span id="志第七_历四-授时历经下-104"></span>
火星

105. <span id="志第七_历四-授时历经下-105"></span>
周率，七百七十九万九千二百九十分。

106. <span id="志第七_历四-授时历经下-106"></span>
周日，七百七十九日九十二分九十秒。

107. <span id="志第七_历四-授时历经下-107"></span>
历率，六百八十六万九千五百八十分四十三秒。

108. <span id="志第七_历四-授时历经下-108"></span>
度率，一万八千八百七分半。

109. <span id="志第七_历四-授时历经下-109"></span>
合应，五十六万七千五百四十五分。

110. <span id="志第七_历四-授时历经下-110"></span>
历应，五百四十七万二千九百三十八分。

111. <span id="志第七_历四-授时历经下-111"></span>
盈初缩末立差，一千一百三十五减。

112. <span id="志第七_历四-授时历经下-112"></span>
平差，八十三万一千一百八十九减。

113. <span id="志第七_历四-授时历经下-113"></span>
定差，八千八百四十七万八千四百。

114. <span id="志第七_历四-授时历经下-114"></span>
缩初盈末立差，八百五十一加。

115. <span id="志第七_历四-授时历经下-115"></span>
平差，三万二百三十五负减。

116. <span id="志第七_历四-授时历经下-116"></span>
定差，二千九百九十七万六千三百。

117. <span id="志第七_历四-授时历经下-117"></span>
伏见，一十九度。

118. <span id="志第七_历四-授时历经下-118"></span>
表略

119. <span id="志第七_历四-授时历经下-119"></span>
土星

120. <span id="志第七_历四-授时历经下-120"></span>
周率，三百七十八万九百一十六分。

121. <span id="志第七_历四-授时历经下-121"></span>
周日，三百七十八日九分一十六秒。

122. <span id="志第七_历四-授时历经下-122"></span>
历率，一亿七百四十七万八千八百四十五分六十六秒。

123. <span id="志第七_历四-授时历经下-123"></span>
度率，二十九万四千二百五十五分。

124. <span id="志第七_历四-授时历经下-124"></span>
合应，一十七万五千六百四十三分。

125. <span id="志第七_历四-授时历经下-125"></span>
历应，五千二百二十四万五百六十一分。

126. <span id="志第七_历四-授时历经下-126"></span>
盈立差，二百八十三加。

127. <span id="志第七_历四-授时历经下-127"></span>
平差，四万一千二十二减。

128. <span id="志第七_历四-授时历经下-128"></span>
定差，一千五百一十四万六千一百。

129. <span id="志第七_历四-授时历经下-129"></span>
缩立差，三百三十一加。

130. <span id="志第七_历四-授时历经下-130"></span>
平差，一万五千一百二十六减。

131. <span id="志第七_历四-授时历经下-131"></span>
定差，一千一百一万七千五百。

132. <span id="志第七_历四-授时历经下-132"></span>
伏见，一十八度。

133. <span id="志第七_历四-授时历经下-133"></span>
表略

134. <span id="志第七_历四-授时历经下-134"></span>
金星

135. <span id="志第七_历四-授时历经下-135"></span>
周率，五百八十三万九千二十六分。

136. <span id="志第七_历四-授时历经下-136"></span>
周日，五百八十三日九十分二十六秒。

137. <span id="志第七_历四-授时历经下-137"></span>
历率，三百六十五万二千五百七十五分。

138. <span id="志第七_历四-授时历经下-138"></span>
度率，一万。

139. <span id="志第七_历四-授时历经下-139"></span>
合应，五百七十一万六千三百三十分。

140. <span id="志第七_历四-授时历经下-140"></span>
历应，一十一万九千六百三十九分。

141. <span id="志第七_历四-授时历经下-141"></span>
盈缩立差，一百四十一加。

142. <span id="志第七_历四-授时历经下-142"></span>
平差，三减。

143. <span id="志第七_历四-授时历经下-143"></span>
定差，三百五十一万五千五百。

144. <span id="志第七_历四-授时历经下-144"></span>
伏见，一十度半。

145. <span id="志第七_历四-授时历经下-145"></span>
表略

146. <span id="志第七_历四-授时历经下-146"></span>
水星

147. <span id="志第七_历四-授时历经下-147"></span>
周率，一百一十五万八千七百六十分。

148. <span id="志第七_历四-授时历经下-148"></span>
周日，一百一十五日八十七分六十秒。

149. <span id="志第七_历四-授时历经下-149"></span>
历率，三百六十五万二千五百七十五分。

150. <span id="志第七_历四-授时历经下-150"></span>
度率，一万。

151. <span id="志第七_历四-授时历经下-151"></span>
合应，七十万四百三十七分。

152. <span id="志第七_历四-授时历经下-152"></span>
历应，二百五万五千一百六十一分。

153. <span id="志第七_历四-授时历经下-153"></span>
盈缩立差，一百四十一加。

154. <span id="志第七_历四-授时历经下-154"></span>
平差，二千一百六十五减。

155. <span id="志第七_历四-授时历经下-155"></span>
定差，三百八十七万七千。

156. <span id="志第七_历四-授时历经下-156"></span>
晨伏夕见，一十六度半。

157. <span id="志第七_历四-授时历经下-157"></span>
夕伏晨见，一十九度。

158. <span id="志第七_历四-授时历经下-158"></span>
表略

159. <span id="志第七_历四-授时历经下-159"></span>
推天正冬至后五星平合及诸段中积中星

160. <span id="志第七_历四-授时历经下-160"></span>
置中积，加合应，以其星周率去之，不尽，为前合；复减周率，余为后合；以日周约之，得其星天正冬至后平合中积中星。 命为日，日中积；命为度，日中星。以段日累加中积，即诸段中积；以平度累加中星，经退则减之，即为诸段中星。

161. <span id="志第七_历四-授时历经下-161"></span>
上考者,中积内减合应,满周率去之，不尽，便为所求后合分。

162. <span id="志第七_历四-授时历经下-162"></span>
推五星平合及诸段入历

163. <span id="志第七_历四-授时历经下-163"></span>
各置中积，加历应及所求后合分，满历率，去之；不尽，如度率而一为度，不满，退除为分秒，即其星平合入历度及分秒；以诸段限度累加之，即诸段入历。上考者，中积内减历应，满历率去之，不尽，反减历率，余加其年后合，余同上。

164. <span id="志第七_历四-授时历经下-164"></span>
求盈缩差

165. <span id="志第七_历四-授时历经下-165"></span>
置入历度及分秒，在历中已下，为盈；已上，减去历中，余为缩。视盈缩历，在九十一度三十一分四十三秒太已下，为初限；已上，用减历中，余为末限。

166. <span id="志第七_历四-授时历经下-166"></span>
其火星，盈历在六十度八十七分六十二秒半已下，为初限；已上，用减历中，余为末限。

167. <span id="志第七_历四-授时历经下-167"></span>
置各星立差，以初末限乘之，去加减平差，得，又以初末限乘之，去加减定差，再以初末限乘之，满亿为度，不满退除为分秒，即所求盈缩差。

168. <span id="志第七_历四-授时历经下-168"></span>
又术：置盈缩历，以历策除之，为策数，不尽为策余；以其下损益率乘之，历策除之，所得，益加损减其下盈缩积，亦为所求盈缩差。

169. <span id="志第七_历四-授时历经下-169"></span>
求平合诸段定积

170. <span id="志第七_历四-授时历经下-170"></span>
各置其星其段中积，以其盈缩差盈加缩减之，即其段定积日及分秒；以天正冬至日分加之，满纪法去之，不满，命甲子算外，即得日辰。

171. <span id="志第七_历四-授时历经下-171"></span>
求平合及诸段所在月日

172. <span id="志第七_历四-授时历经下-172"></span>
各置其段定积，以天正闰日及分加之，满朔策，除之为月数，不尽，为入月已来日数及分秒。其月数，命天正十一月算外，即其段入月经朔日数及分秒；以日辰相距，为所在定朔月日。

173. <span id="志第七_历四-授时历经下-173"></span>
求平合及诸段加时定星

174. <span id="志第七_历四-授时历经下-174"></span>
各置其段中星，以盈缩差盈加缩减之，金星倍之，水星三之。 即诸段定星；以天正冬至加时黄道日度加而命之，即其星其段加时所在宿度及分秒。

175. <span id="志第七_历四-授时历经下-175"></span>
求诸段初日晨前夜半定星

176. <span id="志第七_历四-授时历经下-176"></span>
各以其段初行率，乘其段加时分，百约之，乃顺减退加其日加时定星，即其段初日晨前夜半定星；加命如前，即得所求。

177. <span id="志第七_历四-授时历经下-177"></span>
求诸段日率度率

178. <span id="志第七_历四-授时历经下-178"></span>
各以其段日辰距后段日辰为日率，以其段夜半宿次与后段夜半宿次相减，余为度率。

179. <span id="志第七_历四-授时历经下-179"></span>
求诸段平行分

180. <span id="志第七_历四-授时历经下-180"></span>
各置其段度率，以其段日率除之，即其段平行度及分秒。

181. <span id="志第七_历四-授时历经下-181"></span>
求诸段增减差及日差

182. <span id="志第七_历四-授时历经下-182"></span>
以本段前后平行分相减，为其段泛差；倍而退位，为增减差；以加减其段平行分，为初末日行分。 前多后少者，加为初，减为末；前少后多者，减为初，加为末。倍增减差，为总差；以日率减一，除之，为日差。

183. <span id="志第七_历四-授时历经下-183"></span>
求前后伏迟退段增减差

184. <span id="志第七_历四-授时历经下-184"></span>
前伏者，置后段初日行分，加其日差之半，为末日行分。

185. <span id="志第七_历四-授时历经下-185"></span>
后伏者，置前段末日行分，加其日差之半，为初日行分；以减伏段平行分，余为增减差。

186. <span id="志第七_历四-授时历经下-186"></span>
前迟者，置前段末日行分，倍其日差，减之，为初日行分。

187. <span id="志第七_历四-授时历经下-187"></span>
后迟者，置后段初日行分，倍其日差，减之，为末日行分；以迟段平行分减之，余为增减差。 前后近留之迟段。

188. <span id="志第七_历四-授时历经下-188"></span>
木火土三星，退行者，六因平行分，退一位，为增减差。

189. <span id="志第七_历四-授时历经下-189"></span>
金星，前后退伏者，三因平行分，半而退位，为增减差。

190. <span id="志第七_历四-授时历经下-190"></span>
前退者，置后段初日行分，以其日差减之，为末日行分。

191. <span id="志第七_历四-授时历经下-191"></span>
后退者，置前段末日行分，以其日差减之，为初日行分；乃以本段平行分减之，余为增减差。

192. <span id="志第七_历四-授时历经下-192"></span>
水星，退行者，半平行分，为增减差；皆以增减差加减平行分，为初末日行分。

193. <span id="志第七_历四-授时历经下-193"></span>
前多后少者，加为初，减为末；前少后多者，减为初，加为末。又倍增减差，为总差；以日率减一，除之，为日差。

194. <span id="志第七_历四-授时历经下-194"></span>
求每日晨前夜半星行宿次

195. <span id="志第七_历四-授时历经下-195"></span>
各置其段初日行分，以日差累损益之，后少则损之，后多则益之，为每日行度及分秒；乃顺加退减，满宿次去之，即每日晨前夜半星行宿次。

196. <span id="志第七_历四-授时历经下-196"></span>
求五星平合见伏入盈缩历

197. <span id="志第七_历四-授时历经下-197"></span>
置其星其段定积日及分秒，若满岁周日及分秒，去之，余在次年天正冬至后。

198. <span id="志第七_历四-授时历经下-198"></span>
如在半岁周已下，为入盈历；满半岁周，去之，为入缩历；各在初限已下，为初限；已上，反减半岁周，余为末限；即得五星平合见伏入盈缩历日及分秒。

199. <span id="志第七_历四-授时历经下-199"></span>
求五星平合见伏行差

200. <span id="志第七_历四-授时历经下-200"></span>
各以其星其段初日星行分，与其段初日太阳行分相减，余为行差。若金、水二星退行在退合者，以其段初日星行分，并其段初日太阳行分，为行差；内水星夕伏晨见者，直以其段初日太阳行分为行差。

201. <span id="志第七_历四-授时历经下-201"></span>
求五星定合定见定伏泛积

202. <span id="志第七_历四-授时历经下-202"></span>
木火土三星，以平合晨见夕伏定积日，便为定合伏见泛积日及分秒。

203. <span id="志第七_历四-授时历经下-203"></span>
金水二星，置其段盈缩差度及分秒，水星倍之。 各以其段行差除之，为日，不满，退除为分秒。在平合夕见晨伏者，盈减缩加；在退合夕伏晨见者，盈加缩减；各以加减定积为定合伏见泛积日及分秒。

204. <span id="志第七_历四-授时历经下-204"></span>
求五星定合定积定星

205. <span id="志第七_历四-授时历经下-205"></span>
木火土三星，各以平合行差除其段初日太阳盈缩积，为距合差日；不满，退除为分秒，以太阳盈缩积减之，为距合差度。各置其星定合泛积，以距合差日盈减缩加之，为其星定合定积日及分秒；以距合差度盈减缩加之，为其星定合定星度及分秒。

206. <span id="志第七_历四-授时历经下-206"></span>
金水二星，顺合退合者，各以平合退合行差，除其日太阳盈缩积，为距合差日；不满，退除为分秒，顺加退减太阳盈缩积，为距合差度。顺合者，盈加缩减其星定合泛积，为其星定合定积日及分秒；退合者，以距合差日盈减缩加、距合差度盈加缩减其星退定合泛积，为其星退定合定积日及分秒；命之，为退定合定星度及分秒。

207. <span id="志第七_历四-授时历经下-207"></span>
以天正冬至日及分秒，加其星定合定积日及分秒，满旬周，去之，命甲子算外，即得定合日辰及分秒。以天正冬至加时黄道日度及分秒，加其星定合定星度及分秒，满黄道宿次，去之，即得定合所躔黄道宿度及分秒。径求五星合伏定日：木、火、土三星，以夜半黄道日度，减其星夜半黄道宿次，余在其日太阳行分已下，为其日伏合；金、水二星，以其星夜半黄道宿次，减夜半黄道日度，余在其日金、水二星行分已下者，为其日伏合。金、水二星伏退合者，视其日太阳夜半黄道宿次，未行到金、水二星宿次，又视次日太阳行过金、水二星宿次，金、水二星退行过太阳宿次，为其日定合伏退定日。

208. <span id="志第七_历四-授时历经下-208"></span>
求木火土三星定见伏定积日

209. <span id="志第七_历四-授时历经下-209"></span>
各置其星定见定伏泛积日及分秒，晨加夕减九十一日三十一分六秒，如在半岁周已下，自相乘，已上，反减岁周，余亦自相乘，满七十五，除之为分，满百为度，不满，退除为秒；以其星见伏度乘之，一十五除之；所得，以其段行差除之，为日，不满，退除为分秒；见加伏减泛积，为其星定见伏定积日及分秒；加命如前，即得定见定伏日辰及分秒。

210. <span id="志第七_历四-授时历经下-210"></span>
求金水二星定见伏定积日

211. <span id="志第七_历四-授时历经下-211"></span>
各以伏见日行差，除其段初日太阳盈缩积，为日，不满，退除为分秒；若夕见晨伏，盈加缩减；如晨见夕伏，盈减缩加；以加减其星定见定伏泛积日及分秒，为常积。如在半岁周已下，为冬至后；已上，去之，余为夏至后。各在九十一日三十一分六秒已下，自相乘，已上，反减半岁周，亦自相乘。冬至后晨，夏至后夕，一十八而一，为分；冬至后夕，夏至后晨，七十五而一，为分；又以其星见伏度乘之，一十五除之；所得，满行差，除之，为日，不满，退除为分秒，加减常积，为定积。

212. <span id="志第七_历四-授时历经下-212"></span>
在晨见夕伏者，冬至后加之，夏至后减之；夕见晨伏者，冬至后减之，夏至后加之；为其星定见定伏定积日及分秒；加命如前，即得定见定伏日晨及分秒。
