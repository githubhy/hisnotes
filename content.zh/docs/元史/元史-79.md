---
weight: 80
title: 志第二十九 舆服二
---

# 志第二十九 舆服二

## 仪仗

1. <span id="志第二十九_舆服二-仪仗-1"></span>
皁纛，国语读如秃。 建缨于素漆竿。凡行幸，则先驱建纛，夹以马鼓，居则置纛于月华门西之隅室。

2. <span id="志第二十九_舆服二-仪仗-2"></span>
绛麾，金涂竿，上施圆盘硃丝拂，三层，紫罗袋韬之。

3. <span id="志第二十九_舆服二-仪仗-3"></span>
金节，制如麾，八层，韬以黄罗云龙袋。

4. <span id="志第二十九_舆服二-仪仗-4"></span>
引导节，金涂龙头硃漆竿，悬五色拂，上施铜钹。

5. <span id="志第二十九_舆服二-仪仗-5"></span>
硃雀幢，制如节而五层，韬以红绣硃雀袋。

6. <span id="志第二十九_舆服二-仪仗-6"></span>
青龙幢，制如前，韬以碧绣青龙袋。

7. <span id="志第二十九_舆服二-仪仗-7"></span>
白虎幢，制如前，韬以素绣白虎袋。

8. <span id="志第二十九_舆服二-仪仗-8"></span>
玄武幢，制如前，韬以皁绣玄武袋。

9. <span id="志第二十九_舆服二-仪仗-9"></span>
皞槊，制如节，顶刻皞牛首，有袋，上加碧油。

10. <span id="志第二十九_舆服二-仪仗-10"></span>
绛引幡，四角，硃绿盖，每角垂罗文杂佩，系于金铜钩竿，竿以硃饰，悬五色间晕罗，下有横木板，作碾玉文。

11. <span id="志第二十九_舆服二-仪仗-11"></span>
告止幡，绯帛错彩为告止字，承以双凤，立仗者红罗销金升龙，余如绛引。

12. <span id="志第二十九_舆服二-仪仗-12"></span>
传教幡，制如告止幡，错彩为传教字，承以双白虎，立仗者白罗绛云龙。

13. <span id="志第二十九_舆服二-仪仗-13"></span>
信幡，制如传教幡，错彩为信字，承以双龙，立仗者绘飞凤。

14. <span id="志第二十九_舆服二-仪仗-14"></span>
黄麾幡，制如信幡，错彩为黄麾篆。

15. <span id="志第二十九_舆服二-仪仗-15"></span>
龙头竿绣氅，竿如戟，无钩，下有小横木，刻龙头，垂硃绿盖，每角缀珠佩一带，带末有金铜铃。

16. <span id="志第二十九_舆服二-仪仗-16"></span>
围子，制以金涂攒竹杖，首贯铜钱，而以紫绢冒之。

17. <span id="志第二十九_舆服二-仪仗-17"></span>
副竿，制以木，硃漆之。

18. <span id="志第二十九_舆服二-仪仗-18"></span>
火轮竿，制以白铁，为小车轮，建于白铁竿首。轮及竿皆金涂之，上书西天咒语，帝师所制。常行为亲卫中道，正行在劈正斧之前，以法佛卫，以祛邪僻，以镇轰雷焉。盖辟恶车之意也。

19. <span id="志第二十九_舆服二-仪仗-19"></span>
豹尾竿，制如戟，系豹尾，硃漆竿。

20. <span id="志第二十九_舆服二-仪仗-20"></span>
宝舆方案，绯罗销金云龙案衣，绯罗销金蒙衬复，案傍有金涂铁鞠四，龙头竿结绶二副之。

21. <span id="志第二十九_舆服二-仪仗-21"></span>
香蹬硃漆案，黄罗销金云龙案衣，上设金涂香炉一、烛台二，案旁金涂铁鞠四，龙头竿结绶二副之。

22. <span id="志第二十九_舆服二-仪仗-22"></span>
香案硃漆案，绯罗销金云龙案衣，上设金香炉、合各一，余同香蹬，殿庭陈设，则除龙头竿结绶。

23. <span id="志第二十九_舆服二-仪仗-23"></span>
诏案，制如香案。

24. <span id="志第二十九_舆服二-仪仗-24"></span>
册案，制如前。

25. <span id="志第二十九_舆服二-仪仗-25"></span>
宝案，制如前。

26. <span id="志第二十九_舆服二-仪仗-26"></span>
表案，制如香案，上加矮阑，金涂铁鞠四，竿二副之，绯罗销金蒙复。

27. <span id="志第二十九_舆服二-仪仗-27"></span>
礼物案，制如表案。

28. <span id="志第二十九_舆服二-仪仗-28"></span>
交椅，银饰之，涂以黄金。

29. <span id="志第二十九_舆服二-仪仗-29"></span>
杌子，四脚小床，银饰之，涂以黄金。

30. <span id="志第二十九_舆服二-仪仗-30"></span>
鸣鞭，绿柄，鞭以梅红丝为之，梢用黄茸而渍以蜡。

31. <span id="志第二十九_舆服二-仪仗-31"></span>
鞭桶，制以紫絁表，白绢里，皮缘两末。

32. <span id="志第二十九_舆服二-仪仗-32"></span>
蒙鞍，青锦绿，绯锦复。

33. <span id="志第二十九_舆服二-仪仗-33"></span>
水瓶，制如汤瓶，有盖，有提，有觜，银为之，涂以黄金。

34. <span id="志第二十九_舆服二-仪仗-34"></span>
鹿卢，制如乂字，两头卷，涂金妆鈒，硃丝绳副之。

35. <span id="志第二十九_舆服二-仪仗-35"></span>
水盆，黄金涂银妆鈒为之。

36. <span id="志第二十九_舆服二-仪仗-36"></span>
净巾，绯罗销金云龙，有里。

37. <span id="志第二十九_舆服二-仪仗-37"></span>
香球，制以银，为座上插莲花炉，炉上罩以圆球，镂氤氲旋转文于上，黄金涂之。

38. <span id="志第二十九_舆服二-仪仗-38"></span>
香合，制以银，径七寸，涂黄金鈒云龙于上。

39. <span id="志第二十九_舆服二-仪仗-39"></span>
金拂，红ＢＸ牛尾为之，黄金涂龙头柄。

40. <span id="志第二十九_舆服二-仪仗-40"></span>
唾壶，制以银，宽缘，虚腹，有盖，黄金涂之。

41. <span id="志第二十九_舆服二-仪仗-41"></span>
唾盂，制以银，形圆如缶，有盖，黄金涂之。

42. <span id="志第二十九_舆服二-仪仗-42"></span>
外办牌，制以象牙，书国字，背书汉字，填以金。

43. <span id="志第二十九_舆服二-仪仗-43"></span>
外备牌，制如前。

44. <span id="志第二十九_舆服二-仪仗-44"></span>
中严牌，制如前。

45. <span id="志第二十九_舆服二-仪仗-45"></span>
时牌，制同外备而小。

46. <span id="志第二十九_舆服二-仪仗-46"></span>
板位，制以木，长一尺二寸，阔一尺，厚六分，白髹黑字。

47. <span id="志第二十九_舆服二-仪仗-47"></span>
大伞，赤质，正方，四角铜螭首，涂以黄金，紫罗表，绯绢里。诸伞盖，宋以前皆平顶，今加金浮屠。

48. <span id="志第二十九_舆服二-仪仗-48"></span>
紫方伞，制如大伞而表以紫罗。

49. <span id="志第二十九_舆服二-仪仗-49"></span>
红方伞，制如大伞而表以绯罗。

50. <span id="志第二十九_舆服二-仪仗-50"></span>
华盖，制如伞而圆顶隆起,赤质,绣杂花云龙，上施金浮屠。

51. <span id="志第二十九_舆服二-仪仗-51"></span>
曲盖，制如华盖，绯沥水，绣瑞草，曲柄，上施金浮屠。

52. <span id="志第二十九_舆服二-仪仗-52"></span>
导盖，制如曲盖，绯罗沥水，绣龙，硃漆直柄。

53. <span id="志第二十九_舆服二-仪仗-53"></span>
硃伞，制如导盖而无文。

54. <span id="志第二十九_舆服二-仪仗-54"></span>
黄伞，制如硃伞而色黄。

55. <span id="志第二十九_舆服二-仪仗-55"></span>
葆盖，金涂龙头竿，悬以缨络，销金圆裙，六角葆盖。

56. <span id="志第二十九_舆服二-仪仗-56"></span>
孔雀盖，硃漆，竿首建小盖，盖顶以孔雀毛，径尺许，下垂孔雀尾，檐下以青黄红沥水围之，上施金浮屠，盖居竿三之一，竿涂以黄金，书西天咒语，与火轮竿义同。

57. <span id="志第二十九_舆服二-仪仗-57"></span>
硃团扇，绯罗绣盘龙，硃漆柄，金铜饰，导驾团扇，蹙金线。

58. <span id="志第二十九_舆服二-仪仗-58"></span>
大雉扇，制稍长，下方而上撱，绯罗绣象雉尾，中有双孔雀，间以杂花，下施硃漆横木连柄，金铜装。

59. <span id="志第二十九_舆服二-仪仗-59"></span>
中雉扇，制如大雉扇而减小。

60. <span id="志第二十九_舆服二-仪仗-60"></span>
小雉扇，制如中雉扇而减小。

61. <span id="志第二十九_舆服二-仪仗-61"></span>
青沥水扇，制圆而青色，四周沥水以青绢。

62. <span id="志第二十九_舆服二-仪仗-62"></span>
ＮＶ，硃縢结网，二螭首，衔红丝拂，中有兽面，硃漆柄，金铜装。

63. <span id="志第二十九_舆服二-仪仗-63"></span>
巘，制形如扇，硃縢网，中有兽面，硃漆柄，金铜装。

64. <span id="志第二十九_舆服二-仪仗-64"></span>
旗、扇锜，即坐也。旗锜，制十字木于下，上四枝交拱，置窍于其上以树旗。

65. <span id="志第二十九_舆服二-仪仗-65"></span>
扇锜，制如栀，形小，六木拱于上，而制作精于旗锜，并漆以硃。

66. <span id="志第二十九_舆服二-仪仗-66"></span>
风伯旗，青质，赤火焰脚，画神人，犬首，硃发，鬼形，豹汗袴袴，硃袴，负风囊，立云气中。

67. <span id="志第二十九_舆服二-仪仗-67"></span>
雨师旗，青质，赤火焰脚，画神人，冠五梁冠，硃衣，黄袍，黑襕，黄带，白袴，皁舄，右手仗剑，左手捧钟。

68. <span id="志第二十九_舆服二-仪仗-68"></span>
雷公旗，青质，赤火焰脚，画神人，犬首，鬼形，白拥项，硃犊鼻，黄带，右手持斧，左手持凿，运连鼓于火中。

69. <span id="志第二十九_舆服二-仪仗-69"></span>
电母旗，青质，赤火焰脚，画神人为女子形，纁衣，硃裳，白袴，两手运光。

70. <span id="志第二十九_舆服二-仪仗-70"></span>
金星旗，素质，赤火焰脚，画神人，冠五梁冠，素衣，皁襕，硃裳，秉圭。

71. <span id="志第二十九_舆服二-仪仗-71"></span>
水星旗，黑质，赤火焰脚，画神人，冠五梁冠，皁衣，皁襕，绿裳，秉圭。

72. <span id="志第二十九_舆服二-仪仗-72"></span>
木星旗，青质，赤火焰脚，画神人，冠五梁冠，青衣，皁襕，硃裳，秉圭。

73. <span id="志第二十九_舆服二-仪仗-73"></span>
火星旗，赤质，青火焰脚，画神人，冠五梁冠，硃衣，皁襕，绿裳，秉圭。

74. <span id="志第二十九_舆服二-仪仗-74"></span>
土星旗，黄质，赤火焰脚，画神人，冠五梁冠，黄衣，皁襕，绿裳，秉圭。

75. <span id="志第二十九_舆服二-仪仗-75"></span>
摄提旗，赤质，赤火焰脚，画神人，冠五梁冠，素中单，黄衣，硃蔽膝，绿裳，杖剑。

76. <span id="志第二十九_舆服二-仪仗-76"></span>
北斗旗，黑质，赤火焰脚，画七星。

77. <span id="志第二十九_舆服二-仪仗-77"></span>
角宿旗，青质，赤火焰脚，画神人为女子形，露发，硃袍，黑襕，立云气中，持莲荷，外仗角、亢以下七旗，并青质，青火焰脚。角宿绘二星，下绘蛟。

78. <span id="志第二十九_舆服二-仪仗-78"></span>
亢宿旗，青质，赤火焰脚，画神人，冠五梁冠，素衣，硃袍，皁襕，皁带，黄裳，持黑等子。外仗绘四星，下绘龙。

79. <span id="志第二十九_舆服二-仪仗-79"></span>
氐宿旗，青质，赤火焰脚，画神人，冠小冠，衣金甲，硃衣，绿包肚，硃拥项，白袴，左手杖剑，乘一鳖。外仗绘四星，下绘貉。

80. <span id="志第二十九_舆服二-仪仗-80"></span>
房宿旗，青质，赤火焰脚，画神人，乌巾，白中单，碧袍，黑襕，硃蔽膝，黄带，黄裙，硃舄，左手仗剑。外仗绘四星，下绘兔。

81. <span id="志第二十九_舆服二-仪仗-81"></span>
心宿旗，青质，赤火焰脚，画神人，冠五梁冠，硃袍，皁襕，右手持杖。外仗绘三星，下绘狐。

82. <span id="志第二十九_舆服二-仪仗-82"></span>
尾宿旗，青质，赤火焰脚，画神人，冠束发冠，素衣，黄袍，硃裳，青带，右手杖剑，左手持弓。外仗绘九星，下绘虎。

83. <span id="志第二十九_舆服二-仪仗-83"></span>
箕宿旗，青质，赤火焰脚，画神人，乌巾，衣浅硃袍，皁襕，杖剑，乘白马于火中。外仗绘四星，下绘豹。

84. <span id="志第二十九_舆服二-仪仗-84"></span>
斗宿旗，青质，赤火焰脚，画神人，被发，素腰裙，硃带，左手持杖。外仗斗牛以下七旗，并黑质，黑火焰脚。斗宿绘六星，下绘獬。

85. <span id="志第二十九_舆服二-仪仗-85"></span>
牛宿旗，青质，赤火焰脚，画神人，牛首，皁襕，黄裳，皁舄。外仗绘六星，下绘牛。

86. <span id="志第二十九_舆服二-仪仗-86"></span>
女宿旗，青质，赤火焰脚，画神人，乌牛首，衣硃服，皁襕，黄带，乌靴，左手持莲。外仗绘四星，下绘郤。

87. <span id="志第二十九_舆服二-仪仗-87"></span>
虚宿旗，青质，赤火焰脚，画神人，被发裸形，坐于甕中，右手持一珠。外仗绘二星，下绘鼠。

88. <span id="志第二十九_舆服二-仪仗-88"></span>
危宿旗，青质，赤火焰脚，画神人，虎首，金甲，衣硃服，貔皮汗胯，青带，乌靴。外仗上绘三星，下绘燕。

89. <span id="志第二十九_舆服二-仪仗-89"></span>
室宿旗，青质，赤火焰脚，画神人，丫发，硃服，乘舟水中。外仗绘二星，下绘猪。

90. <span id="志第二十九_舆服二-仪仗-90"></span>
壁宿旗，青质，赤火焰脚，绘神人为女子形，被发，硃服，皁襕，绿带，白裳，乌舄。外仗绘二星，下绘犭俞。

91. <span id="志第二十九_舆服二-仪仗-91"></span>
奎宿旗，青质，赤火焰脚，画神人，狼首，硃服，金甲，绿包肚，白汗胯，黄带，乌靴，仗剑。外仗奎、娄以下七旗，并素质，素火焰脚。奎宿绘十六星，下绘狼。

92. <span id="志第二十九_舆服二-仪仗-92"></span>
娄宿旗，青质，赤火焰脚，绘神人，乌巾，素衣，皁袍，硃蔽膝，黄带，绿裳，乌舄，左手持乌牛角，右手持剑。外仗绘三星，下绘狗。

93. <span id="志第二十九_舆服二-仪仗-93"></span>
胃宿旗，青质，赤火焰脚，绘神人，被发，裸形，披豹皮白腰裙，黄带，右手持剑。外仗绘三星，下绘雉。

94. <span id="志第二十九_舆服二-仪仗-94"></span>
昴宿旗，青质，赤火焰脚，绘神人，黄牛首，硃服，皁襕，黄裳，硃舄，左手持如意。外仗绘七星，下绘鸡。

95. <span id="志第二十九_舆服二-仪仗-95"></span>
毕宿旗，青质，赤火焰脚，绘神人，作鬼形，硃裩，持黑杖，乘赤马，行于火中。外仗上绘八星，下绘乌。

96. <span id="志第二十九_舆服二-仪仗-96"></span>
觜宿旗，青质，赤火焰脚，绘神人，冠缁布冠，硃服，皁

97. <span id="志第二十九_舆服二-仪仗-97"></span>
襕，绿裳，持一莲，坐于云气中。外仗绘三星，下绘猴。

98. <span id="志第二十九_舆服二-仪仗-98"></span>
参宿旗，青质，赤火焰脚，绘神人，被发，衣黄袍，绿裳，硃带，硃舄，左手持珠。外仗上绘十星，下绘猿。

99. <span id="志第二十九_舆服二-仪仗-99"></span>
井宿旗，青质，赤火焰脚，绘神人，乌巾，素衣，硃袍，皁襕，坐于云气中，左手持莲。外仗井、鬼以下七旗，并赤质，赤火焰脚。井宿绘八星，下绘犴。

100. <span id="志第二十九_舆服二-仪仗-100"></span>
鬼宿旗，青质，赤火焰脚，绘神人作女子形，被发，素衣，硃袍，黄带，黄裳，乌舄，右手持杖。外仗绘五星，下绘羊。

101. <span id="志第二十九_舆服二-仪仗-101"></span>
柳宿旗，青质，赤火焰脚，绘神人作女子形，露髻，硃衣，黑襕，黄裳，皁舄，抚一青龙。外仗绘八星，下绘麞。

102. <span id="志第二十九_舆服二-仪仗-102"></span>
星宿旗，青质，赤火焰脚，绘神人，冠五梁冠，浅硃袍，皁襕，青带，黄裳，乌舄，持黄称。外仗绘七星，下绘马。

103. <span id="志第二十九_舆服二-仪仗-103"></span>
张宿旗，青质，赤火焰脚，绘神人，衣豹皮，硃带，素靴，右手杖剑，坐于云气中。外仗绘六星，下绘鹿。

104. <span id="志第二十九_舆服二-仪仗-104"></span>
翼宿旗，青质，赤火焰脚，绘神人，冠道冠，皁袍，黄裳，硃蔽膝，仗剑，履火于云气中。外仗绘二十二星，下绘蛇。

105. <span id="志第二十九_舆服二-仪仗-105"></span>
轸宿旗，青质，赤火焰脚，绘神人，冠道冠，衣硃袍，黄带，黄裳，左手持书。

106. <span id="志第二十九_舆服二-仪仗-106"></span>
外仗绘四星，下绘蚓。

107. <span id="志第二十九_舆服二-仪仗-107"></span>
日旗，青质，赤火焰脚，绘日于上，奉以云气。

108. <span id="志第二十九_舆服二-仪仗-108"></span>
月旗，青质，赤火焰脚，绘月于上，奉以云气。

109. <span id="志第二十九_舆服二-仪仗-109"></span>
祥云旗，青质，赤火焰脚，绘五色云气。

110. <span id="志第二十九_舆服二-仪仗-110"></span>
合璧旗，青质，赤火焰脚，绘云气日月。

111. <span id="志第二十九_舆服二-仪仗-111"></span>
连珠旗，青质，赤火焰脚，绘五星。

112. <span id="志第二十九_舆服二-仪仗-112"></span>
东岳旗，青质，赤火焰脚，绘神人，冠七梁冠，黄襕，青袍，绿裳，白中单，素蔽膝，执圭。

113. <span id="志第二十九_舆服二-仪仗-113"></span>
南岳旗，赤质，青火焰脚，绘神人，冠七梁冠，黑襕，绯袍，绿裳，黄中单，硃蔽膝，执圭。

114. <span id="志第二十九_舆服二-仪仗-114"></span>
中岳旗，黄质，青火焰脚，绘神人，冠七梁冠，皁襕，黄袍，绿裳，白中单，硃蔽膝，执圭。

115. <span id="志第二十九_舆服二-仪仗-115"></span>
西岳旗，白质，赤火焰脚，绘神人，冠七梁冠，青襕，白袍，绯裳，白中单，素蔽膝，执圭。

116. <span id="志第二十九_舆服二-仪仗-116"></span>
北岳旗，黑质，赤火焰脚，绘神人，冠七梁冠，红襕，皁袍，绿裳，白中单，素蔽膝，执圭。

117. <span id="志第二十九_舆服二-仪仗-117"></span>
江渎旗，赤质，青火焰脚，绘神人，冠七梁冠，青襕，硃袍，跨赤龙。

118. <span id="志第二十九_舆服二-仪仗-118"></span>
河渎旗，黑质，赤火焰脚，绘神人，冠七梁冠，皁襕，黄袍，跨青龙。

119. <span id="志第二十九_舆服二-仪仗-119"></span>
淮渎旗，素质，赤火焰脚，绘神人，冠七梁冠，皁襕，素袍，乘青鲤。

120. <span id="志第二十九_舆服二-仪仗-120"></span>
济渎旗，青质，赤火焰脚，绘神人，冠七梁冠，皁襕，青袍，乘一鳖。

121. <span id="志第二十九_舆服二-仪仗-121"></span>
天下太平旗，赤质，青火焰脚，错采为字。

122. <span id="志第二十九_舆服二-仪仗-122"></span>
皇帝万岁旗，赤质，青火焰脚，错采为字。

123. <span id="志第二十九_舆服二-仪仗-123"></span>
吏兵旗，黑质，赤火焰脚，绘神人，具甲兜鍪、绿臂鞲，杖剑。

124. <span id="志第二十九_舆服二-仪仗-124"></span>
力士旗，白质，赤火焰脚，绘神人，武士冠，绯袍，金甲，汗胯，皁履，执戈盾。

125. <span id="志第二十九_舆服二-仪仗-125"></span>
东天王旗，青质，赤火焰脚，绘神人，武士冠，衣金甲，绯

126. <span id="志第二十九_舆服二-仪仗-126"></span>
裲裆，右手执戟，左手捧塔，履石。

127. <span id="志第二十九_舆服二-仪仗-127"></span>
南天王旗，赤质，青火焰脚，绘神人，冠服同前。

128. <span id="志第二十九_舆服二-仪仗-128"></span>
西天王旗，白质，赤火焰脚，绘神人，冠服同前。

129. <span id="志第二十九_舆服二-仪仗-129"></span>
北天王旗，黑质，赤火焰脚，绘神人，冠服同前。

130. <span id="志第二十九_舆服二-仪仗-130"></span>
大神旗，黄质，黄火焰脚，详见牙门旗下。

131. <span id="志第二十九_舆服二-仪仗-131"></span>
牙门旗，赤质，赤火焰脚，绘神人，冠武士冠，铠甲，裲裆，衬肩，包脚，汗胯，束带，长带，大口袴，执戈戟。

132. <span id="志第二十九_舆服二-仪仗-132"></span>
金鼓旗，黄质，黄火焰脚，书金鼓字。

133. <span id="志第二十九_舆服二-仪仗-133"></span>
硃雀旗，赤质，赤火焰脚，绘硃雀，其形如鸾。

134. <span id="志第二十九_舆服二-仪仗-134"></span>
玄武旗，黑质，黑火焰脚，绘龟蛇。

135. <span id="志第二十九_舆服二-仪仗-135"></span>
青龙旗，青质，赤火焰脚，绘蹲龙。

136. <span id="志第二十九_舆服二-仪仗-136"></span>
白虎旗，白质，赤火焰脚，绘蹲虎。

137. <span id="志第二十九_舆服二-仪仗-137"></span>
龙君旗，青质，赤火焰脚，绘神人，冠通真冠，服青绣衣，白裙，硃履，执戟，引青龙。

138. <span id="志第二十九_舆服二-仪仗-138"></span>
虎君旗，白质，赤火焰脚，绘神人，冠流精冠，服素罗绣衣，硃裙，硃履，执斩蛇剑，引白虎。

139. <span id="志第二十九_舆服二-仪仗-139"></span>
大黄龙负图旗，青质，青火焰脚，绣复身黄龙，背八卦。

140. <span id="志第二十九_舆服二-仪仗-140"></span>
小黄龙负图旗，赤质，青火焰脚，绘复身黄龙，背八卦。

141. <span id="志第二十九_舆服二-仪仗-141"></span>
五色龙旗，五色质，五色直脚，无火焰。

142. <span id="志第二十九_舆服二-仪仗-142"></span>
大四色龙旗，青赤黄白四色质，具火焰脚。

143. <span id="志第二十九_舆服二-仪仗-143"></span>
小四色龙旗，制同大四色，直脚，无火焰脚。

144. <span id="志第二十九_舆服二-仪仗-144"></span>
应龙旗，赤质，赤火焰脚，绘飞龙。

145. <span id="志第二十九_舆服二-仪仗-145"></span>
金鸾旗，赤质，火焰脚，绘鸾而金色。

146. <span id="志第二十九_舆服二-仪仗-146"></span>
鸾旗，制同前，而绘以五采。

147. <span id="志第二十九_舆服二-仪仗-147"></span>
金凤旗，赤质，青火焰脚，绘凤而金色。

148. <span id="志第二十九_舆服二-仪仗-148"></span>
凤旗，制同前，而绘以五采。

149. <span id="志第二十九_舆服二-仪仗-149"></span>
五色凤旗，五色质，五色直脚，无火焰。

150. <span id="志第二十九_舆服二-仪仗-150"></span>
大四色凤旗，青赤黄白四色质，火焰脚，色随其质，绘凤。

151. <span id="志第二十九_舆服二-仪仗-151"></span>
小四色凤旗，制同前，直脚，无火焰。

152. <span id="志第二十九_舆服二-仪仗-152"></span>
玉马旗，赤质，青火焰脚，绘白马，两膊有火焰。

153. <span id="志第二十九_舆服二-仪仗-153"></span>
駃騠旗，赤质，青火焰脚，绘白马。

154. <span id="志第二十九_舆服二-仪仗-154"></span>
飞黄旗，赤质，赤火焰脚，形如马，色黄，有两翼。

155. <span id="志第二十九_舆服二-仪仗-155"></span>
騼蜀旗，青质，青火焰脚，绘兽形如马，白首，虎文，赤尾。

156. <span id="志第二十九_舆服二-仪仗-156"></span>
龙马旗，赤质，青火焰脚，绘龙马。

157. <span id="志第二十九_舆服二-仪仗-157"></span>
麟旗，赤质，青火焰脚，绘麒麟。

158. <span id="志第二十九_舆服二-仪仗-158"></span>
飞麟旗，赤质，青火焰脚，绘飞麟，其形五色身，硃翼，两角，长爪。

159. <span id="志第二十九_舆服二-仪仗-159"></span>
黄鹿旗，赤质，青火焰脚，绘兽如鹿，而色深黄。

160. <span id="志第二十九_舆服二-仪仗-160"></span>
兕旗，赤质，青火焰脚，绘兽似牛，一角，青色。

161. <span id="志第二十九_舆服二-仪仗-161"></span>
犀牛旗，赤质，青火焰脚，绘犀牛。

162. <span id="志第二十九_舆服二-仪仗-162"></span>
金牛旗，赤质，青火焰脚，绘兽形如牛，金色。

163. <span id="志第二十九_舆服二-仪仗-163"></span>
白狼旗，赤质，青火焰脚，绘白狼。

164. <span id="志第二十九_舆服二-仪仗-164"></span>
辟邪旗，赤质，赤火焰脚，绘兽形似鹿，长尾，二角。

165. <span id="志第二十九_舆服二-仪仗-165"></span>
赤熊旗，赤质，赤火焰脚，绘兽如熊，色黄。

166. <span id="志第二十九_舆服二-仪仗-166"></span>
三角兽旗，赤质，赤火焰脚，绘兽，其首类白泽，绿发，三角，青质，白腹，跋尾绿色。

167. <span id="志第二十九_舆服二-仪仗-167"></span>
角端旗，赤质，赤火焰脚，绘兽如羊而小尾，顶有独角。

168. <span id="志第二十九_舆服二-仪仗-168"></span>
驺牙旗，赤质，青火焰脚，绘兽形似麋，齿前后一齐。

169. <span id="志第二十九_舆服二-仪仗-169"></span>
太平旗，赤质，青火焰脚，金描莲花四，上金书天下太平字。

170. <span id="志第二十九_舆服二-仪仗-170"></span>
躭鸃旗，赤质，青火焰脚，绘鸟似山鸡而小，冠背黄，腹赤，项绿，尾红。

171. <span id="志第二十九_舆服二-仪仗-171"></span>
苍乌旗，赤质，青火焰脚，绘鸟如乌而色苍。

172. <span id="志第二十九_舆服二-仪仗-172"></span>
白泽旗，赤质，赤火焰脚，绘兽虎首硃发而有角，龙身。

173. <span id="志第二十九_舆服二-仪仗-173"></span>
东方神旗，绿质，赤火焰脚，绘神人，金兜牟，金铠甲，杖剑。已下四旗，所绘神同。

174. <span id="志第二十九_舆服二-仪仗-174"></span>
西方神旗，白质，赤火焰脚。

175. <span id="志第二十九_舆服二-仪仗-175"></span>
中央神旗，黄质，赤火焰脚。

176. <span id="志第二十九_舆服二-仪仗-176"></span>
南方神旗，赤质，青火焰脚。

177. <span id="志第二十九_舆服二-仪仗-177"></span>
北方神旗，黑质，赤火焰脚。

178. <span id="志第二十九_舆服二-仪仗-178"></span>
凡立仗诸旗，各火焰脚三条，色与质同，长一丈五尺，杠长二丈一尺。牙门、太平、万岁，质长一丈，横阔五尺。日、月、龙君、虎君，横竖并八尺。余旗并竖长八尺，横阔六尺。

179. <span id="志第二十九_舆服二-仪仗-179"></span>
车辐，硃漆，八稜，施以铜钉，形如柯舒。

180. <span id="志第二十九_舆服二-仪仗-180"></span>
吾杖，硃漆，金饰两末。

181. <span id="志第二十九_舆服二-仪仗-181"></span>
镫杖，硃漆棒首，标以金涂马镫。

182. <span id="志第二十九_舆服二-仪仗-182"></span>
殳，制如槊而短，黑饰两末，中画云气，上缀硃丝拂。

183. <span id="志第二十九_舆服二-仪仗-183"></span>
骨朵，硃漆棒首，贯以金涂铜锤。

184. <span id="志第二十九_舆服二-仪仗-184"></span>
列丝骨朵，制如骨朵，加纽丝丈。

185. <span id="志第二十九_舆服二-仪仗-185"></span>
卧瓜，制形如瓜，涂以黄金，卧置，硃漆棒首。

186. <span id="志第二十九_舆服二-仪仗-186"></span>
立瓜，制形如瓜，涂以黄金，立置，硃漆棒首。

187. <span id="志第二十九_舆服二-仪仗-187"></span>
长刀，长丈有奇，阔上窄下，单刃。

188. <span id="志第二十九_舆服二-仪仗-188"></span>
仪刀，制以银，饰紫丝帉錔。

189. <span id="志第二十九_舆服二-仪仗-189"></span>
横刀，制如仪刀而曲，鞘以沙鱼皮，饰ＮＷ革帉錔。

190. <span id="志第二十九_舆服二-仪仗-190"></span>
千牛刀，制如长刀。

191. <span id="志第二十九_舆服二-仪仗-191"></span>
剑，班鞘，饰以沙鱼皮，剑口两刃。

192. <span id="志第二十九_舆服二-仪仗-192"></span>
班剑，制剑，鞘黄质，紫班文，金铜装，紫丝帉錔。

193. <span id="志第二十九_舆服二-仪仗-193"></span>
刀盾之刀，制如长刀而柄短，木为之，青质有环，紫丝帉錔。

194. <span id="志第二十九_舆服二-仪仗-194"></span>
刀盾之盾，制以木，赤质，画异兽，执人右刀左盾。

195. <span id="志第二十九_舆服二-仪仗-195"></span>
硃縢络盾，制同而硃其质。

196. <span id="志第二十九_舆服二-仪仗-196"></span>
绿縢络盾，制同而绿其质。

197. <span id="志第二十九_舆服二-仪仗-197"></span>
戟，制以木，有枝，涂以黄金，竿以硃漆。

198. <span id="志第二十九_舆服二-仪仗-198"></span>
小戟飞龙掌，制如戟，画云气，上缀飞掌，垂五色带，末有铜铃，掌下方而上两角微撱，绘龙于其上。

199. <span id="志第二十九_舆服二-仪仗-199"></span>
鈒戟，制如戟，无飞掌而有横木。

200. <span id="志第二十九_舆服二-仪仗-200"></span>
槊，制以木，黑质，画云气，上刻刃，涂以青，五色槊并同而质异。

201. <span id="志第二十九_舆服二-仪仗-201"></span>
，制如戟，锋两旁微起，下有钅尊锐。

202. <span id="志第二十九_舆服二-仪仗-202"></span>
叉，制如戟而短，青饰两末，中白，画云气，上缀红丝拂。

203. <span id="志第二十九_舆服二-仪仗-203"></span>
斧，双刃，斧贯于硃漆竿首。

204. <span id="志第二十九_舆服二-仪仗-204"></span>
钺，金涂铁钺，单刃，脑后系硃拂，硃漆竿。

205. <span id="志第二十九_舆服二-仪仗-205"></span>
劈正斧，制以玉，单刃，金涂柄，银钅尊。

206. <span id="志第二十九_舆服二-仪仗-206"></span>
仪锽斧，制如斧，刻木为之，柄以硃，上缀小锦缭，五色带。

207. <span id="志第二十九_舆服二-仪仗-207"></span>
弓矢。

208. <span id="志第二十九_舆服二-仪仗-208"></span>
弩，制如弓而有臂。

209. <span id="志第二十九_舆服二-仪仗-209"></span>
服，制以虎豹皮，或暴绿文，金铜装。

210. <span id="志第二十九_舆服二-仪仗-210"></span>
又，制以黑革。

211. <span id="志第二十九_舆服二-仪仗-211"></span>
兰，弩矢室。

212. <span id="志第二十九_舆服二-仪仗-212"></span>
象鞴鞍，五采装明金木莲花座，绯绣攀鞍绦，紫绣襜襦红锦屉，鍮石莲花跋尘，锦缘氈盘，红ＢＸ牛尾缨拂，并胸攀鞦。攀上各带红ＢＸ牛尾缨拂，鍮石胡桃钹子，杏叶铰具，绯皮辔头铰具。莲花座上，金涂银香炉一。元初，既定占城、交趾、真腊，岁贡象，育于析津坊海子之阳。行幸则蕃官骑引，以导大驾，以驾巨辇。

213. <span id="志第二十九_舆服二-仪仗-213"></span>
驼鼓，设金装铰具，花罽鞍褥橐箧，前峰树皁纛，或施采旗，后峰树小旗，络脑、当胸、后鞦，并以毛组为辔勒，五色瓘玉，毛结缨络，周缀铜铎小镜，上施一面有底铜小鼓，一人乘之，系以毛绳。凡行幸，先鸣鼓于驼，以威振远迩，亦以试桥梁伏水而次象焉。

214. <span id="志第二十九_舆服二-仪仗-214"></span>
骡鼓，制似驼而小。

215. <span id="志第二十九_舆服二-仪仗-215"></span>
马鼓，辔勒、后勒、当胸，皆缀红缨拂铜铃，杏叶铰具，金涂頠，上插雉尾，上负四足小架，上施以华鼓一面，一人前引。凡行幸，负鼓于马以先驰，与纛并行。

216. <span id="志第二十九_舆服二-仪仗-216"></span>
诞马，缨辔绯凉铁。

217. <span id="志第二十九_舆服二-仪仗-217"></span>
御马，鞍辔缨复全。

218. <span id="志第二十九_舆服二-仪仗-218"></span>
珂马，铜面，雉尾鼻拂，胸上缀铜杏叶、红丝拂，又胸前腹下，皆有攀，缀铜铃，后有跋尘，锦包尾。

219. <span id="志第二十九_舆服二-仪仗-219"></span>
崇天卤簿

220. <span id="志第二十九_舆服二-仪仗-220"></span>
中道。

221. <span id="志第二十九_舆服二-仪仗-221"></span>
顿递队：象六，饰以金装莲座，香宝鞍韂鞦辔罽勒，ＢＸ牛尾拂，跋尘，铰具。

222. <span id="志第二十九_舆服二-仪仗-222"></span>
导者六人，驭者南越军六人，皆弓花角唐帽，绯絁销金衤癸衫，镀金束带，乌靴，横列而前行。次驼鼓九，饰以镀金铰具，辔饰罽笼旗鼓缨枪。驭者九人，服同驭象者，中道相次而行。次舍人二人，四品服，骑分左右，夹驼而行。次青衣一人，武弁，青絁衫，青勒帛，青靴，执青杖。次清道官四人，本品服，骑。次信幡二，执者二人，引护者四人，武弁，黄絁生色宝相花袍，黄勒帛，黄靴。次骡鼓六，饰骡以镀金铰具，辔罽笼旗鼓缨枪。驭者六人，服同驭驼者。次告止幡二，执者二人，引护者四人，武弁，绯絁生色宝相花袍，红勒帛，红靴。次传教幡二，执者二人，引护者四人，武弁，黄絁生色宝相花袍，黄勒帛，黄靴，并分左右。次桥道顿递使一人，本品服，骑。中道，舍人、清道官、桥道顿递使从者凡七人，锦帽，紫衤癸衫，小银束带，行縢鞋袜。后凡从者之服，皆同此。

223. <span id="志第二十九_舆服二-仪仗-223"></span>
纛槊队：金吾将军二人，交角幞头，绯罗绣抹额，紫罗绣辟邪裲裆，红锦衬袍，锦丱蛇，金带，乌靴，横刀，佩符，骑，分左右。次弩而骑者五人，锦帽，青絁生色宝相花袍，铜带，绿云靴。次槊而骑者五人，锦帽，绯絁生色宝相花袍，铜带，硃云靴。次纛一，执者一人，夹者四人，护者二人，皆锦帽，紫生色宝相花袍，镀金带，紫云靴。押纛官二人，皆骑，本品服。次马鼓四，饰如骡鼓，驭者四人，服同御骡。次佩弓矢而骑者五人，服同执弩者。押衙四人，骑而佩剑，锦帽，紫絁生色宝相花袍，镀金带，云头靴，槊者四人，骑，锦帽，绯絁生色宝相花袍，铜带，硃靴。控马八人，锦帽，紫衫，银带，乌靴。次槊而骑者五人，服佩同执弩者。金吾将军、押纛官从者四人，服同前队。

224. <span id="志第二十九_舆服二-仪仗-224"></span>
硃雀队：舍人一人，四品服，骑而前。次硃雀旗一，执者一人，引护者四人，锦帽，绯絁生色凤花袍，铜带，硃云靴，皆佩剑而骑，护者加弓矢。次金吾折冲一人，交角幞头，绯絁绣抹额，紫罗绣辟邪裲裆，红锦衬袍，金带，锦螣蛇，乌靴，横刀，佩弓矢而骑，帅甲骑凡二十有五，弩五人，次弓五人，次槊五人，次弓五人，次槊五人，皆冠甲骑冠，硃画甲，青勒甲绦，镀金环，白绣汗胯，束带，红靴，带弓箭器仗，马皆硃甲、具装珂饰全。舍人、金吾折冲从者凡二人，服同前队。

225. <span id="志第二十九_舆服二-仪仗-225"></span>
十二旗队：舍人一人，四品服，骑而前。金吾果毅二人，交角幞头，绯罗绣抹额，紫罗绣辟邪裲裆，红锦衬袍，金带锦丱蛇，乌靴，横刀，佩弓矢，骑分左右。

226. <span id="志第二十九_舆服二-仪仗-226"></span>
帅引旗骑士五，皆锦帽，黄生色宝相花袍，银带，乌靴。次风伯旗左，雨师旗右，雷公旗左，电母旗右，执者四人，骑，青甲骑冠，绿甲，青勒甲绦，镀金环，白绣汗胯，束带，青云靴，马皆青甲珂饰。次五星旗五，执者五人，甲骑冠，五色画甲，青勒甲绦，镀金环，白绣汗胯，束带，五色靴，马甲如其甲之色，珂饰。次北斗旗一，执者一人，甲骑冠，紫画甲，青勒甲绦，镀金环，白绣汗胯，束带，紫云靴，马甲随其甲之色，珂饰。左右摄提旗二，执者二人，甲骑冠，硃画甲，青勒甲绦，镀金环，白绣汗胯，束带，红云靴，马硃甲，珂饰。执副竿者二人，骑，锦帽，黄生色宝相花袍，银带，乌靴。执槊而护者五人，骑，服同执副竿者。舍人、金吾果毅从者凡三人，服同前队。

227. <span id="志第二十九_舆服二-仪仗-227"></span>
门旗队：舍人二人，四品服。监门将军二人，皆交角幞头，绯絁绣抹额，紫罗绣狮子裲裆，红锦衬袍，金带，乌靴，横刀，佩弓矢，骑，马甲、珂饰全。次门旗二，执者二人，锦帽，绯絁生色狮子文袍，铜革带，红云靴，剑而骑。引护者四人，服佩同执人，而加弓矢，骑。次监门校尉二人，骑，服佩同监门将军，分左右行。

228. <span id="志第二十九_舆服二-仪仗-228"></span>
次鸾旗一，执者一人，引护者四人，锦帽，五色絁生色瑞鸾花袍，束带，五色云靴，佩剑，护人加弓矢，皆骑。舍人、监门将军、监门校尉从者凡六人，服同前队。

229. <span id="志第二十九_舆服二-仪仗-229"></span>
云和乐：云和署令二人，朝服，骑，分左右。引前行，凡十有六人，戏竹二，排箫四，箫管二，龙笛二，板二，歌工四，皆展角花幞头，紫絁生色云花袍，镀金带，紫靴。次琵琶二十，筝十有六，箜篌十有六，緌十有六，方响八，头管二十有八，龙笛二十有八，已上工百三十有二人，皆花幞头，绯絁生色云花袍，镀金带，硃靴。次杖鼓三十，工人花幞头，黄生色花袄，红生色花袍，锦臂韝，镀金带，乌靴。次板八，工人服色同琵琶工人。次大鼓二，工十人，服色同杖鼓工人。云和署令从者二人，服同前队。

230. <span id="志第二十九_舆服二-仪仗-230"></span>
殿中黄麾队：舍人二人，四品服。殿中侍御史二人，本品服，皆骑。次黄麾一，执者一人，夹者二人，骑，武弁，绯絁生色宝相花袍，红勒帛，红云靴。舍人、殿中侍御史从者凡四人，服同前队。

231. <span id="志第二十九_舆服二-仪仗-231"></span>
太史钲鼓队：太史一人，本品服，骑。引交龙鼓左，金钲右，舁四人，工二人，皆武弁，绯絁生色宝相花袍，红勒帛，红靴。次司辰郎一人，左，典事一人，右，并四品服，骑。太史、司辰郎、典事从者三人，服同前队。

232. <span id="志第二十九_舆服二-仪仗-232"></span>
武卫鈒戟队：武卫将军一人，交角幞头，绯罗绣抹额，紫罗绣瑞鹰裲裆，红锦衬袍，锦冘蛇，金带，横刀，骑。领五色绣幡一，金节八，巘右，ＮＶ左，硃雀、青龙、白虎幢三，横布导盖一，中道叉四。武卫果毅二人，服佩同武卫将军。鈒二十，戟二十，徒五十有九人，武弁，绯絁生色宝相花袍，红勒帛，红靴。武卫将军、武卫果毅从者凡三人，服同前队。

233. <span id="志第二十九_舆服二-仪仗-233"></span>
龙墀旗队：舍人二人，四品服。中郎将二人，服佩同鈒戟队武卫将军，骑，分左右。帅骑士凡二十有四人，执旗者八人。天下太平旗，中道，中岳帝旗左，中央神旗右。次日旗左，月旗右。次祥云旗二，分左右。次皇帝万岁旗，中道。执人皆黄絁巾，黄絁生色宝相花袍，黄勒帛，黄云靴，横刀，引者八人，青絁巾，青絁生色宝相花袍，青勒帛，青云靴，横刀，执弓矢。护者八人，绯絁巾，绯絁生色宝相花袍，红勒帛，红云靴，横刀，执弓矢。舍人、中郎将从者凡四人，服同前队。

234. <span id="志第二十九_舆服二-仪仗-234"></span>
御马队：舍人二人，四品服。引左右卫将军二人，绯罗绣抹额，紫罗绣瑞马裲裆，红锦衬袍，锦螣蛇，金带，乌靴，横刀，皆骑，分左右行。御马十有二匹，分左右，饰以缨辔鞍复。驭士控鹤二十有四人，交角金花幞头，红锦控鹤袄，金束带，翁鞋。次尚乘奉御二人，四品服，骑，分左右行。舍人、左右卫将军从者四人，服同前队。

235. <span id="志第二十九_舆服二-仪仗-235"></span>
拱卫控鹤第一队：拱卫指挥使二人，本品服，骑，分左右。帅步士凡二百五十有二人，负剑者三十人，次执吾杖者五十人，次执斧者五十人，次执镫杖者六十人，次执列丝骨朵者三十人，皆分左右。次携金水瓶者一人，左，金盆者一人，右。次执列丝骨朵者三十人，皆分左右，皆金缕额交角幞头，青质孙控鹤袄，涂金荔枝束带，翁鞋。拱卫指挥使从者二人，服同前队。

236. <span id="志第二十九_舆服二-仪仗-236"></span>
安和乐：安和署令二人，本品服，骑，分左右行。领押职二人，弓角凤翅金花幞头，红质孙加襕袍，金束带，花靴。次扎鼓八，为二重，次和鼓一，中道，次板二，次龙笛四，次头管二，次羌笛二，次笙二，次緌二，左右行，次云璈一，中道，工二十有四人，皆弓角凤翅金花幞头，红锦质孙袄，金荔枝束带，花靴。从者二人，服同前队。

237. <span id="志第二十九_舆服二-仪仗-237"></span>
金吾援宝队：舍人二人，四品服。引金吾将军二人，交角幞头，绯罗绣抹额，紫罗绣辟邪裲裆，红锦衬袍，锦螣蛇，横刀，佩弓矢，皆骑，分左右。前引驾十二重，甲士一十二骑，弩四，次弓四，次槊四，为三重。次香案二，金炉、合各二，分左右，舁士十有六人，侍香二人，骑而从。次典瑞使二人，本品服，骑而左右引八宝。受命宝左，传国宝右，次天子之宝左，皇帝之宝右，次天子行宝左，皇帝行宝右，次天子信宝左，皇帝信宝右。每舆宝盝，销金蒙复，衬复，案舆红销金衣，龙头竿，结绶，舁士八人，硃团扇四人，凡九十有六人，皆交角金花幞头，青红锦质孙袄，每舆前青后红，金束带，翁鞋。援宝三十人，交角金花幞头，窄紫衫，销金红汗胯，金束带，乌鞋，执金缕黑杖。次符宝郎二人，四品服，骑，分左右。

238. <span id="志第二十九_舆服二-仪仗-238"></span>
次金吾果毅二人，服佩同金吾将军，骑，分左右。次槊四人，次弓四人，次弩四人，为三重。舍人、金吾将军、侍香、典瑞使、符宝郎、金吾果毅从者凡十有二人，服同前队。

239. <span id="志第二十九_舆服二-仪仗-239"></span>
殿中伞扇队：舍人二人，四品服，骑，分左右。领骑而执旗者四人，日月合璧旗左，五星连珠旗右，次金龙旗左，金凤旗右，黄絁巾，黄絁生色宝相花袍，黄勒帛，黄靴，佩剑。骑而引旗者四人，青絁巾，青絁生色宝相花袍，青勒帛，青靴，佩剑，执弓矢。骑而护旗者四人，红絁巾，红絁生色宝相花袍，红勒帛，红靴，佩剑，执弓矢。次硃团扇十有六，次小雉扇八，次中雉扇八，次大雉扇八，为十重，重四人。次曲盖二，红方伞二，次紫方伞二，次华盖二，次大伞二，执者五十人，武弁，红絁生色宝相花袍，红勒帛，红靴。舍人从者二人，服同前队。

240. <span id="志第二十九_舆服二-仪仗-240"></span>
控鹤围子队：围子头一人，执骨朵，由中道，交角幞头，绯锦质孙袄，镀金荔枝带，翁鞋。领执围子十有六人，分左右，交角金花幞头，白衬肩，青锦质孙袄，镀金荔枝带，翁鞋。次硃伞，中道，次金脚踏左，金椅右，服如围子头。拱卫指挥使一人，本品服，骑，中道。控鹤二十人，服同上。拱卫指挥使从者二人，服同前队。

241. <span id="志第二十九_舆服二-仪仗-241"></span>
天乐一部：天乐署令二人，本品服，骑，分左右。领押职二人，弓角凤翅金花幞头，红锦质孙袄，加襕，金束带，花靴。次琵琶二，箜篌二，火不思二，板二，筝二，胡琴二，笙二，头管二，龙笛一，响铁一，工十有八人，徒二人，皆弓角凤翅金花幞头，红锦质孙袄，镀金束带，花靴。

242. <span id="志第二十九_舆服二-仪仗-242"></span>
控鹤第二队：佥拱卫司事二人，本品服，骑，分左右。帅步士凡七十有四人，执立瓜者三十有六人，分左右，次捧金杌一人左，鞭桶一人右，次蒙鞍一人左，伞手一人右，次执立瓜者三十有四人，分左右，皆交角金花幞头，绯锦质孙袄，镀金荔枝带，翁鞋。佥拱卫司事从者二人，服同前队。

243. <span id="志第二十九_舆服二-仪仗-243"></span>
殿中导从队：舍人二人，四品服，骑，左右。引香镫案一，黄销金盘龙衣，金炉合，结绶，龙头竿，舁者十有二人，交角金花幞头，红锦质孙控鹤袄，镀金束带，翁鞋。侍香二人，骑，分左右。次警跸三人，交角幞头，紫窄袖衫，镀金束带，乌靴。次舍人二人，四品服，骑。引天武官二人，执金钺，金凤翅兜牟，金锁甲，青勒甲绦，金环绣汗胯，金束带，马珂饰。次金骨朵二，次幢二，次节二，分左右。

244. <span id="志第二十九_舆服二-仪仗-244"></span>
次金水盆左，金椅右，次蒙复左，副执椅右，次金水瓶、鹿卢左，销金净巾右。次金香球二，金香合二，分左右。次金唾壶左，金唾盂右。金拂四，扇十，分左右。

245. <span id="志第二十九_舆服二-仪仗-245"></span>
次黄伞，中道，伞衣从。凡骑士三十人，服如警跸，加白绣汗胯。步卒四人，执椅二人，蒙复一人，伞衣一人。 服如舁香镫徒。舍人、天武官从者凡六人，服同前队。

246. <span id="志第二十九_舆服二-仪仗-246"></span>
控鹤第三队：拱卫直钤辖二人，本品服，骑。引执卧瓜八十人，服如第二队。

247. <span id="志第二十九_舆服二-仪仗-247"></span>
导驾官：引进使二人，分左右前行。次给事中一人左，起居注一人右，侍御史一人左，殿中侍御史一人右，次翰林学士二人左，集贤学士一人右，次御史中丞一人左，同知枢密院事一人右，次御史大夫一人左，知枢密院事一人右。次侍仪使四人，中书侍郎二人，黄门侍郎二人，侍中二人，皆分左右。次仪仗使一人左，卤簿使一人右。次礼仪使二人，分左右。持劈正斧一人，中道。次大礼使一人左，太尉一人右，皆本品服，骑。从者三十人，惟执劈正斧官从者二人，服同前队。

248. <span id="志第二十九_舆服二-仪仗-248"></span>
羽林宿卫：舍人二人，四品服，前行。次羽林将军二人，交角幞头，绯罗绣抹额，紫罗绣瑞鹰衤当裆，红锦衬袍，锦螣蛇，金带，乌靴，横刀，佩弓矢，皆骑，分左右。领宿卫骑士二十人，执骨朵六人，次执短戟六人，次执斧八人，皆弓角金凤翅幞头，紫袖细褶辫线袄，束带，乌靴，横刀。舍人、羽林将军从者凡四人，服同前队。

249. <span id="志第二十九_舆服二-仪仗-249"></span>
检校官：分布中道之外，外仗之内。 顿递队，监察御史二人，本品服。次纛槊队，循仗检校官二人。次硃雀队，金吾中郎将二人，皆交角幞头，绯罗绣抹额，紫罗绣辟邪裲裆，红锦衬袍，锦縢蛇，金带，乌靴，佩仪刀，加弓矢。次十二旗队，兵部侍郎二人，本品服。次门旗队，纠察仪仗官二人，本品服。次云和乐部，金吾将军二人，服佩如金吾中郎将。知队仗官二人，本品服。次武卫鈒戟队，监察御史二人，本品服。次外道左右牙门巡仗，监门中郎将二人，交角幞头，绯罗绣抹额，紫罗绣狮子裲裆，红锦衬袍，锦螣蛇，金带，乌靴，佩仪刀，弓矢。次金吾援宝队,兵部尚书二人,次巡仗检校官二人。次殿中伞扇队，监察御史二人,次礼部尚书二人,皆本品服.次围子队,知队仗官二人. 次金吾大将军二人,服同金吾将军，各犦槊从。

250. <span id="志第二十九_舆服二-仪仗-250"></span>
次殿中导从队，纠察仪仗官二人。 次巡仗检校官二人。次羽林宿卫队，左点检一人左，右点检一人右，紫罗绣瑞麟裲裆，余同金吾大将军。领大黄龙负图旗二，执者二人，夹者八人，骑，锦帽，五色纟巾，五色絁生色云龙袍，涂金束带，五色云靴，佩剑，夹者加弓矢，并行中道。控鹤外，外仗内。前后检校，仗内知班六人，展角幞头，紫窄衫，涂金束带，乌靴。承奉班都知一人，太常博士一人，皆朝服，骑，同检校官。前后巡察宿直将军八人，服佩同左右点检，夹辂检校三卫。

251. <span id="志第二十九_舆服二-仪仗-251"></span>
陪辂队：诞马二匹，珂饰，缨辔，青屉。乘黄令二人，本品服，分左右。次殿前将军二人，交角幞头，绯罗绣抹额，紫罗绣辟邪

252. <span id="志第二十九_舆服二-仪仗-252"></span>
裲裆，红锦衬袍，锦縢蛇，金带，乌靴，横刀，骑。玉辂，太仆卿驭，本品服。

253. <span id="志第二十九_舆服二-仪仗-253"></span>
千牛大将军骖乘，交角幞头，红抹额，绣瑞牛裲裆，红锦衬袍，锦螣蛇，金带，乌靴，横刀。左右卫将军，服如千牛大将军，惟裲裆绣瑞虎文。陪辂辂马六匹，珂饰，缨辔，青屉，牵套鞶带。步卒凡八十有二人，驭士四人，驾士六十有四人，行马二人，踏道八人，推竿二人，托叉一人，梯一人，皆平巾，青帻，青绣云龙花袍，涂金束带，青靴。教马官二人，进辂职长二人，皆本品服。夹辂将军二人，金凤翅兜牟，金锁甲，绦环，绣汗胯，金束带，绿云花靴。青沥水扇二。次千牛备身二人，皆分左右，交角幞头，绯罗绣抹额，紫罗绣瑞牛裲裆，红锦衬袍，金带，乌靴，横刀，佩弓矢。献官二人，殿中监六人，内侍十人，皆本品朝服，骑，分左右。千牛备身后，骑而执弓矢者十人，尚衣奉御四人，尚食奉御二人，尚药奉御二人，皆骑，本品服。次腰舆，黄纻丝销金云龙蒙复，步卒凡十有三人，舁八人，道扇四人，黄伞一人，皆交角金花幞头，红质孙控鹤袄，金束带，翁鞋。尚舍奉御二人，骑左，尚辇奉御二人，骑右，皆朝服。从者三十有四人，服同前队。

254. <span id="志第二十九_舆服二-仪仗-254"></span>
大神牙门旗队：都点检一人，骑，交角幞头，绯罗绣抹额，紫罗绣瑞麟裲裆，红锦衬袍。次监门大将军二人，分左右，骑，服如都点检，惟裲裆紫绣狮文。门凡三重。亲卫郎将帅甲士，分左右，夹辂而阵，绕出辂后，合执氅者二，为第一门。

255. <span id="志第二十九_舆服二-仪仗-255"></span>
翊卫郎将帅护尉，夹亲卫而阵，绕出辂后，合为第二门，监门校尉二人，骑。左右卫大将军帅甲士，执五色龙凤旗，夹护尉而阵，绕出辂后，合牙门旗二，为第三门，监门校尉二人主之。服色详见外仗。

256. <span id="志第二十九_舆服二-仪仗-256"></span>
云和乐后部：云和署丞二人，本品服，骑，分左右。领前行，戏竹二，排箫二，箫管二，歌工二，凡十人，皆骑，花幞头，紫絁生色花袍，涂金带，乌靴。次琵琶四，筝四，箜篌四，緌四，头管六，方响二，龙笛六，杖鼓十，工四十人，皆骑，服同上，惟絁色红。从者二人，服同前队。

257. <span id="志第二十九_舆服二-仪仗-257"></span>
后黄麾队：玄武幢一，绛麾二，徒三人，皆武弁，紫絁生色龟云花袍，紫罗勒帛，紫靴。次黄麾，执者一人，夹者二人，皆骑。豹尾一，执者一人，夹者二人，皆骑，武弁，紫生色宝相花袍，紫勒帛，紫靴。

258. <span id="志第二十九_舆服二-仪仗-258"></span>
玄武黑甲掩后队：金吾将军一人，骑，中道，交角幞头，绯罗绣抹额，紫罗绣辟邪裲裆，红锦衬袍，金带，锦螣蛇，乌靴，佩刀。后卫指挥使二人，骑，分左右，服同各卫指挥使，帅甲骑五十有七人。玄武旗一，执者一人，夹者二人。小金龙凤黑旗二，执者二人，皆黑兜牟，金饰，黑甲绦环，汗胯，束带，靴，带弓矢器仗，马黑金色狮子甲，珂饰。槊四十人，弩十人，黑兜牟，黑甲绦环，汗胯，束带，靴，带弓矢器仗，马黑甲，珂饰。执卫司犦槊二人,锦帽， 紫生色辟邪文袍，镀金带，乌靴。从者三人，服同前队。

259. <span id="志第二十九_舆服二-仪仗-259"></span>
外仗

260. <span id="志第二十九_舆服二-仪仗-260"></span>
金鼓队：金鼓旗二，执者二人，引护者八人，皆五色絁巾，生色宝相花五色袍，五色勒帛，靴，佩剑，引护者加弓矢，分左右。次折冲都尉二人，交角幞头，绯罗绣抹额，紫罗绣辟邪裲裆，红锦衬袍，金带，锦螣蛇，骑。帅步士凡百二十人，鼓二十四人，钲二十四人，并黄絁巾黄絁生色宝相花袍，黄勒帛，黄靴。角二十四人，红絁巾，红絁生色宝相花袍，红勒帛，红靴。车辐棒二十四人，长刀二十四人，并金饰青兜牟，青甲绦环，白绣汗胯，束带，青云靴。

261. <span id="志第二十九_舆服二-仪仗-261"></span>
清游队：舍人二人，四品服，骑导。金吾折冲二人，交角幞头，绯罗绣抹额，紫罗绣辟邪裲裆，红锦衬袍，金带，锦螣蛇，横刀，佩弓矢，骑，分左右，帅步士凡百有十人。白泽旗二，执者二人，引护者八人。次执弩二十人，次执槊二十人，次执弓二十人，次执槊二十人，次执弓二十人，皆甲骑冠，金饰，绿画甲绦环，白绣汗胯，束带，绿云靴，佩弓矢器仗，马金饰硃画甲，珂饰，分左右。

262. <span id="志第二十九_舆服二-仪仗-262"></span>
佽飞队：铁甲佽飞，执槊者十有二人，甲骑冠，铁甲，佩弓矢器仗，马铁甲，珂饰。次金吾果毅二人，交角幞头，绯絁绣抹额，紫罗绣辟邪裲裆，红锦衬袍，金带，锦螣蛇，横刀，弓矢，骑。次虞候佽飞，执弩二十人，锦帽，红生色宝相花袍，涂金带，乌靴。

263. <span id="志第二十九_舆服二-仪仗-263"></span>
殳仗前队：领军将军二人，交角幞头，绯絁绣抹额，紫罗绣白泽裲裆，红锦衬袍，金带，锦螣蛇，乌靴，横刀，骑。帅步士五十人，执殳二十五人，执叉二十五人，错分左右，皆五色絁生色巾，宝相花五色袍，五色勒帛，五色云头靴。领军将军从者二人，锦帽，紫衤癸衫，小银束带，行縢，鞋袜。

264. <span id="志第二十九_舆服二-仪仗-264"></span>
诸卫马前队：舍人二人，四品服骑导。左右卫郎将二人，交角幞头，绯絁绣抹额，紫绣瑞马裲裆，红锦衬袍，金带，锦螣蛇，乌靴，横刀，佩弓矢，骑，分左右，帅骑士百五十有六人。前辟邪旗左，应龙旗右，次玉马旗左，三角旗右，次黄龙负图旗左，黄鹿旗右，次飞麟旗左，駃騠旗右，次鸾旗左，凤旗右，次飞黄旗左，麒麟旗右，执旗十有二人，生色黄袍，巾，勒帛，靴。引旗十有二人，服同执人，惟袍色青。护旗十有二人，生色红袍，巾，勒帛，靴。执弓六十人，锦帽，青生色宝相花袍，涂金带，乌靴。执槊六十人，服如执弓者，惟袍色红。每旗，弓五，槊五。

265. <span id="志第二十九_舆服二-仪仗-265"></span>
从者四人，服同前队。

266. <span id="志第二十九_舆服二-仪仗-266"></span>
二十八宿前队：舍人二人，四品服，骑导。领军将军二人，紫罗绣白泽裲裆，余如前队。左右卫郎将皆骑，帅步士百十有二人。前井宿旗左，参宿旗右，各五盾从。次鬼宿旗左，觜宿旗右，各五弓从。次柳宿旗左，毕宿旗右，各五盾从。次星宿旗左，昴宿旗右，各五盾从。次张宿旗左，胃宿旗右，各五弓从。次翼宿旗左，娄宿旗右，各五从。次轸宿旗左，奎宿旗右，各五盾从。执旗十有四人，生色黄袍，巾，勒帛，靴。引旗十有四人，服如执人，惟袍巾色青。护旗十有四人，服如执人，惟袍巾色红。执刀盾者三十人，弓矢者二十人，者二十人，皆五色兜牟，甲绦环，白绣汗胯，束带，五色云靴。舍人、领军将军从者四人，服同前队。

267. <span id="志第二十九_舆服二-仪仗-267"></span>
左右领军黄麾仗前队：舍人二人，四品服，骑导。领军将军二人，服佩如二十八宿旗队领军将军，骑，分左右，帅步士凡一百五十人。绛引幡十，次龙头竿绣氅十，皆分左右。次江渎旗左，济渎旗右。次小戟十，次弓十，皆分左右。次南方神旗左，四方神旗右。次锽十，次绿縢络盾加刀十，皆分左右。次南岳帝旗左，西岳帝旗右。次龙头竿氅十，次硃縢络盾加刀十，皆分左右。次南天王旗左，西天王旗右。次小戟十，次弓十，皆分左右。次龙君旗左，虎君旗右。次锽十，次绿縢络盾加刀十，皆分左右。执人一百三十人，武弁，五色生色宝相花袍，勒帛，靴。引旗十人，青生色宝相花袍，巾，勒帛，靴。护旗十人，服同，惟袍巾色红。

268. <span id="志第二十九_舆服二-仪仗-268"></span>
殳仗后队：领军将军二人，骑，帅步士凡五十人。殳二十有五，叉二十有五，错分左右，服佩同前队。

269. <span id="志第二十九_舆服二-仪仗-269"></span>
左右牙门旗队：监门将军二人，骑，紫绣狮子裲裆，余如殳仗队领军将军之服佩。次牙门旗四，每旗执者一人，引夹者二人，并黄絁巾，黄絁生色宝相花袍，黄勒帛，黄云靴，皆骑。次监门校尉二人，骑，服佩同监门将军。从者四人，服同前队。

270. <span id="志第二十九_舆服二-仪仗-270"></span>
左右青龙白虎队：舍人二人，四品服，骑导。领军将军二人，服佩同殳仗队之领军将军，骑，分左右，帅甲士凡五十有六人，骑。青龙旗左，执者一人，夹者二人，从以执弩五人，弓十人，槊十人，皆冠青甲骑冠，青铁甲，青绦金环，束带，白绣汗胯，青云靴。白虎旗右，执者一人，夹者二人，从以执弩五人，弓十人，槊十人，皆冠白甲骑冠，白铁甲，青绦金环，束带，白绣汗胯，白云靴。舍人、领军将军从者四人，服同前队。

271. <span id="志第二十九_舆服二-仪仗-271"></span>
二十八宿后队：舍人二人，四品服，骑导。领军将军二人，骑，分左右，帅步士百十有二人。角宿旗左，壁宿旗右，各从以执弓者五人。次亢宿旗左，室宿旗右，各从以执者五人。次氐宿旗左，危宿旗右，各从以执盾者五人。次房宿旗左，虚宿旗右，各从以执弓者五人。次心宿旗左，女宿旗右，各从以执者五人。次尾宿旗左，牛宿旗右，各从以执盾者五人。次箕宿旗左，斗宿旗右，各从以执弓者五人。

272. <span id="志第二十九_舆服二-仪仗-272"></span>
舍人、领军将军从者四人，执夹、引从服佩，皆同前队。

273. <span id="志第二十九_舆服二-仪仗-273"></span>
诸卫马后队：舍人二人，四品服，骑导。左右卫果毅都尉二人，骑，分左右，帅卫士百五十有六人。角端旗左，赤熊旗右，次兕旗左，太平旗右，次騼蜀旗左，驺牙旗右，次犀牛旗左，鵕鸃旗右，次苍乌旗左，白狼旗右，次龙马旗左，金牛旗右。舍人、左右卫果毅都尉从者四人，执夹、引从服佩，同前队。

274. <span id="志第二十九_舆服二-仪仗-274"></span>
左右领军黄麾后队：舍人二人，四品服，骑导。领军将军二人，骑，分左右，帅步士百六十人。龙头氅十，次硃縢络盾加刀十，皆分左右。次吏兵旗左，力士旗右。次小戟十，次弓十，皆分左右。次东天王旗左，北天王旗右。次锽十，次绿縢络盾加刀十，皆分左右。次东岳帝旗左，北岳帝旗右。次龙头竿氅十，次硃縢络盾加刀十，皆分左右。次东方神旗左，北方神旗右。次小戟十，次弓十，皆分左右。

275. <span id="志第二十九_舆服二-仪仗-275"></span>
淮渎旗左，河渎旗右。次锽十，次绿縢络盾加刀十，皆分左右。次绛引幡十，分左右，掩后。舍人、领军将军从者四人，执夹服佩，并同前队。

276. <span id="志第二十九_舆服二-仪仗-276"></span>
左右卫仪刀班剑队：舍人二人，四品服，骑导。左右卫中郎将二人，交角幞头，绯罗绣抹额，紫罗绣瑞马裲裆，红锦衬袍，锦螣蛇，金带，乌靴，骑，分左右。帅步士凡四十人，班剑二十人，仪刀二十人，并锦帽，红生色宝相花袍，涂金束带，乌靴。舍人、左右卫中郎将从者四人，服同前队。

277. <span id="志第二十九_舆服二-仪仗-277"></span>
供奉宿卫步士队：供奉中郎将二，交角幞头，绯絁绣抹额，紫罗绣瑞马衤两裆，红锦衬袍，锦螣蛇，金带，乌靴，横刀，佩弓矢，骑，分左右，帅步士凡五十有二人，执短戟十有二人，次执列丝十有二人，次叉戟十有二人，次斧十有六人，分左右，夹玉辂行。皆弓角金凤翅幞头，紫细折辫线袄，涂金束带，乌靴。

278. <span id="志第二十九_舆服二-仪仗-278"></span>
亲卫步士队：亲卫郎将二人，服同供奉中郎将，骑，分左右，帅步士凡百四十有八人。执龙头竿氅四人，次小戟十人，次氅二人，次仪锽十人，次氅二人，次小戟十人，次氅二人，次仪锽十人，次氅二人，次小戟十人，次氅二人，次仪锽十人，次氅二人，次小戟十人，次氅二人，次仪锽十人，次氅二人，次小戟十人，皆分左右，夹供奉宿卫队。次氅二人，次仪锽十人，次氅二人，次小戟十人，次氅二人，次仪锽十人，次氅二人，折绕宿卫队后，而合其端为第一门。士皆金兜牟，甲，青勒甲绦，金环，绿云靴。

279. <span id="志第二十九_舆服二-仪仗-279"></span>
翊卫护尉队：翊卫郎将二人，服同亲卫郎将，骑。帅护尉骑士百有二人，皆交角金花幞头，窄袖紫衫，红销金汗胯，涂金束带，乌靴。执金装骨朵，分左右，夹亲卫队行，折绕队后，而合其端为第二门。

280. <span id="志第二十九_舆服二-仪仗-280"></span>
左右卫甲骑队：左右卫大将军二人，服如翊卫郎将，帅骑士百人。执青龙旗五人左，青凤旗五人右。次青龙旗五人左，赤凤旗五人右。次黄龙旗五人左，黄凤旗五人右。次白龙旗五人左，白凤旗五人右。次黑龙旗五人左，黑凤旗五人右。次五色凤旗二十五居左，五色龙旗二十五居右，曲绕辂后，合牙门旗为第三门。士皆冠甲骑冠，金饰，硃画甲，青勒甲绦，镀金环，白绣汗胯，红靴，佩弓矢器仗，马青金毛狮子甲，珂饰。

281. <span id="志第二十九_舆服二-仪仗-281"></span>
左卫青甲队：左卫指挥使二人，骑，服紫罗绣雕虎裲裆，余同左右卫大将军，帅骑士三十有八人。执大青龙旗一人左，大青凤旗一人右，次小青龙旗一人左，小青凤旗一人右，次大青凤旗一人左，大青龙旗一人右，每旗从以持青槊者四人。次小青凤旗一人左，小青龙旗一人右，皆从以持青槊者三人。皆青兜牟，金饰青画甲，青绦，涂金环，汗胯，束带，靴，佩弓矢器仗，马青金毛狮子甲，珂饰。折绕陪门。

282. <span id="志第二十九_舆服二-仪仗-282"></span>
前卫赤甲队：前卫指挥使二人，骑，服佩同前卫指挥使，帅骑士凡四十有八人。

283. <span id="志第二十九_舆服二-仪仗-283"></span>
执大赤凤旗一人左，大赤龙旗一人右。次小赤凤旗一人左，小赤龙旗一人右，次大赤龙旗一人左，大赤凤旗一人右，次小赤龙旗一人左，小赤凤旗一人右，每旗从以持硃槊者四人。次执大赤凤旗一人左，大赤龙旗一人右，皆从以持硃槊者三人。皆硃兜牟，金饰硃画甲，绦环，汗胯，束带，靴，佩弓矢器仗，马硃甲，珂饰。从者二人，服同前队。折绕陪门。

284. <span id="志第二十九_舆服二-仪仗-284"></span>
中卫黄甲队：中卫指挥使二人，骑，服同前卫指挥使，帅骑士凡五十有八人。

285. <span id="志第二十九_舆服二-仪仗-285"></span>
执大黄龙旗一人左，大黄凤旗一人右，次小黄龙旗一人左，小黄凤旗一人右，次大黄凤旗一人左，大黄龙旗一人右，次小黄凤旗一人左，小黄龙旗一人右，次大黄龙旗一人左，大黄凤旗一人右，每旗从以持黄槊者四人。次小黄龙旗一人左，小黄凤旗一人右，皆从以持黄槊者三人。皆黄兜牟，金饰黄甲，绦环，汗胯，束带，靴，佩弓矢器仗，马黄甲，珂饰。从者二人，服同前队。折绕陪门。

286. <span id="志第二十九_舆服二-仪仗-286"></span>
右卫白甲队：右卫指挥使二人，骑，服同中卫指挥使，帅骑士凡七十有四人。

287. <span id="志第二十九_舆服二-仪仗-287"></span>
执大白凤旗一人左，大白龙旗一人右，次小白凤旗一人左，小白龙旗一人右，次大白龙旗一人左，大白凤旗一人右，次小白龙旗一人左，小白凤旗一人右，次大白凤旗一人左，大白龙旗一人右，每旗从以持白槊者四人。次小白凤旗一人左，小白龙旗一人右，次大白龙旗一人左，大白凤旗一人右，皆从以持白槊者五人。皆白兜牟，金饰白甲，绦环，汗胯，束带，靴，佩弓矢器仗，马白甲，珂饰。从者二人，服同前队。折绕陪门。

288. <span id="志第二十九_舆服二-仪仗-288"></span>
牙门四：监门中郎将二人，服佩同各卫指挥使，骑，分左右。次左卫，次前卫，次中卫，次右卫。牙门旗各二，色并赤。监门校尉各二人，骑，服佩同各卫之执旗者。从者十人，服同前队。
