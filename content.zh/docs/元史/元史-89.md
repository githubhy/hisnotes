---
weight: 90
title: 志第三十九 百官五
---

# 志第三十九 百官五

1. <span id="志第三十九_百官五-1"></span>
储政院，秩正二品。至元十九年，立詹事院，备左右辅翼皇太子之任，置左、右詹事各一员，副詹事、詹事丞、院判各二员，吏属六十有二人，别置宫臣宾客二员，左右谕德、左右赞善各一员，校书郎二员，中庶子、中允各一员。三十一年，太子裕宗既薨，乃以院之钱粮选法工役，悉归太后位下，改为徽政院以掌之。大德九年，复立詹事院，寻罢。十一年，更置詹事院，秩从一品，设官十二员。至大四年罢。延祐四年复立，七年罢。泰定元年，罢徽政院，改立詹事如前。天历元年，改詹事院为储庆使司。二年罢，复立詹事院。未几，改储政院，院使六员，正二品；同知二员，正三品；佥院二员，从三品；同佥二员，正四品；院判二员，正五品；司议二员，从五品；长史二员，正六品；照磨二员，管勾二员，俱正八品；掾史一十二人，译史四人，回回掾史二人，通事、知印各二人，宣使十人，典吏六人。其属附见：

2. <span id="志第三十九_百官五-2"></span>
家令司，秩三品，家令、家丞各二员，典簿二员，照磨一员，掌太子饮膳供帐仓库。至元二十年置。三十一年，改内宰司，隶徽政。大德十一年复立，秩升从二。

3. <span id="志第三十九_百官五-3"></span>
至大四年罢。延祐四年复立，秩正三品。七年罢。泰定元年，复以内宰司为家令司。

4. <span id="志第三十九_百官五-4"></span>
天历元年罢，未几复立。二年又罢。

5. <span id="志第三十九_百官五-5"></span>
典幄署，掌太子供帐，令、丞各二员，书史、书吏各二人。

6. <span id="志第三十九_百官五-6"></span>
府正司，秩从三品，掌鞍辔弓矢等物。至元二十年置。府正、府丞各二员，典簿二员，照磨一员。三十一年，改官正司。大德十一年，复为府正司。至大四年罢。

7. <span id="志第三十九_百官五-7"></span>
延祐四年复立，七年罢。泰定元年复立。天历二年，增府正、府丞各二员，寻罢。

8. <span id="志第三十九_百官五-8"></span>
资武库，掌军器，提点一员，大使一员。

9. <span id="志第三十九_百官五-9"></span>
骥用库，掌鞍辔，提点一员，大使一员。

10. <span id="志第三十九_百官五-10"></span>
延庆司，秩正三品，掌修建佛事，使二员，同知一员，副使、典簿各二员，照磨一员。至元二十一年始立，隶詹事院。三十一年，隶徽政院。大德十一年，立詹事院，别立延庆司，秩仍正三品，置卿、丞等员。泰定元年，改隶詹事院。天历元年罢，二年复立，增丞二员。

11. <span id="志第三十九_百官五-11"></span>
典用监，卿四员，太监二员，少监二员，丞二员，经历、知事各一员，照磨一员，掌供须、文成、藏珍三库，内府供给段匹宝货等物。至大元年立。天历二年，设官如故，以三库隶内宰司。

12. <span id="志第三十九_百官五-12"></span>
典医监，秩正三品，领东宫太医，修合供进药饵。至元十九年，置典医署，秩从五品。三十一年，改掌医署，寻罢。大德十一年，复立典医监。至大四年罢，泰定四年，复立署。天历二年，改典医监，秩正三品。置达鲁花赤二员，卿三员，太监二员，少监二员，丞二员，经历、知事各一员，吏属凡十八人。其属司一、局二。

13. <span id="志第三十九_百官五-13"></span>
广济提举司，达鲁花赤一员，提举，同提举、副提举各一员，掌修合药饵，以施贫民。

14. <span id="志第三十九_百官五-14"></span>
行典药局，达鲁花赤一员，大使、副使各二员，掌供奉东宫药饵。

15. <span id="志第三十九_百官五-15"></span>
典药局，达鲁花赤一员，大使、副使、直长各二员，掌修制东宫药饵。

16. <span id="志第三十九_百官五-16"></span>
典牧监，秩正三品，卿二员，太监二员，少监二员，丞二员，经历、知事各一员，照磨一员，吏属凡十六人，掌孳畜之事。天历二年始置。

17. <span id="志第三十九_百官五-17"></span>
储膳司，秩正三品，卿四员，少卿二员，丞二员，主事二员，照磨一员，令史六人，译史、通事、知印各二人，奏差六人，典吏四人，掌皇太子饮膳之事。天历二年立。

18. <span id="志第三十九_百官五-18"></span>
典宝监，秩正三品，卿、太监、少监、丞各二员，经历、知事各一员，吏属八人。至元十九年，立典宝署，从五品。二十年，升正五品。三十一年罢。大德十一年立监，秩正三品。至大四年罢。延祐四年复立，七年罢。泰定元年复置。天历元年罢，二年复置。

19. <span id="志第三十九_百官五-19"></span>
以上俱系詹事院司属。

20. <span id="志第三十九_百官五-20"></span>
掌谒司，秩正三品，司卿四员，少卿四员，丞二员，典簿二员，典书九人，奏差二人，知印、译史、通事各一人。至元三十一年，改典宝署为掌谒司，秩从五品，设官如之。元贞元年，升四品，设官四员。大德十一年，升正三品。至治三年罢。

21. <span id="志第三十九_百官五-21"></span>
甄用监，秩正三品，卿三员，太监、少监、丞各二员，经历、知事、照磨各一员，掌供须、文成、藏珍三库出纳之事。至大元年设，至治三年罢。

22. <span id="志第三十九_百官五-22"></span>
延福司，秩正三品，令、丞各四员，典簿二员，照磨一员，掌供帐及扈从盖造之人。大德十一年置，后并入群牧监。

23. <span id="志第三十九_百官五-23"></span>
章庆使司，秩正三品，司使四员，同知、副使、司丞各二员，经历、都事各二员，照磨、管勾各一员。至大三年立，至治三年罢。

24. <span id="志第三十九_百官五-24"></span>
奉徽库，秩从五品，提点、大使各二员，副使四员，库子六人，掌内府供给。

25. <span id="志第三十九_百官五-25"></span>
至治三年罢，并入文成等库。

26. <span id="志第三十九_百官五-26"></span>
寿和署，秩正五品，署令四员，署丞六员。旧隶仪凤司，皇庆元年，改隶徽政院，遂为章庆使司之属。至治二年罢。

27. <span id="志第三十九_百官五-27"></span>
上都掌设署，秩正五品，署令五员，署丞二员。至大四年立，至治三年罢。

28. <span id="志第三十九_百官五-28"></span>
掌医监，秩正五品，领监官一员、达鲁花赤一员、卿四员、太卿五员、太监五员、少监六员、丞二员。至元三十一年，改典医为掌医署，秩五品。至大元年升监，设已上官员。至治三年罢。

29. <span id="志第三十九_百官五-29"></span>
修合司药正司，秩从五品，达鲁花赤一员，副使、直长各二员，掌药六人，掌修合御用药饵。至治三年罢。

30. <span id="志第三十九_百官五-30"></span>
行箧司药局，秩从五品，达鲁花赤一员，使、副使各二员，掌供奉御用药饵。

31. <span id="志第三十九_百官五-31"></span>
至治三年罢。

32. <span id="志第三十九_百官五-32"></span>
广济提举司，秩从五品，达鲁花赤、提举、同提举、副提举各一员，掌修合药饵，以济贫民。

33. <span id="志第三十九_百官五-33"></span>
群牧监，秩正二品，掌中宫位下孳畜，卿三员，太卿、少卿、监丞各二员。至大四年立，至治三年罢。

34. <span id="志第三十九_百官五-34"></span>
掌仪署，秩正五品，令、丞各二员，掌户口房舍等。至元二十年立，隶詹事院。

35. <span id="志第三十九_百官五-35"></span>
三十一年，改隶徽政院。泰定元年，改典设署。

36. <span id="志第三十九_百官五-36"></span>
上都掌仪署，秩五品，令、丞各一员，掌户口房舍等。大德十一年立，至治三年罢。

37. <span id="志第三十九_百官五-37"></span>
江西财赋提举司，秩从五品，达鲁花赤一员，提举、同提举、副提举各一员，掌事产户口钱粮造作等事。至元二十七年立，至治二年罢。

38. <span id="志第三十九_百官五-38"></span>
织染局，局使、副使、局副各一员，相副官一员。

39. <span id="志第三十九_百官五-39"></span>
桑落娥眉洲管民提领所，提领、副提领各一员。

40. <span id="志第三十九_百官五-40"></span>
封郭等洲管民提领所，提领、同提领、副提领各一员。

41. <span id="志第三十九_百官五-41"></span>
龙兴打捕提领所，提领、副提领各一员。

42. <span id="志第三十九_百官五-42"></span>
鄂州等处民户水陆事产提举司，达鲁花赤一员，提举、同提举、副提举各一员，掌太子位下江南园囿地土庄宅人户。至元二十一年立，隶詹事，后改隶徽政。至治三年罢。

43. <span id="志第三十九_百官五-43"></span>
瑞州上高县户计长官司，秩从五品，达鲁花赤一员，长官、副长官各一员，领本处户八千。后隶徽政院，至治三年罢。

44. <span id="志第三十九_百官五-44"></span>
以上俱系徽政院司属。

45. <span id="志第三十九_百官五-45"></span>
左都威卫使司，秩正三品，使三员，副使二员，佥事二员，经历、知事、照磨各一员。至元十六年，以侍卫亲军一万户拨属东宫，立侍卫都指挥使司。三十一年，改隆福宫左都威卫使司，隶中宫。至大三年，选造作军士八百人，立千户所一、百户翼八以领之，而分局造作。延祐二年，置教授二。至治三年，罢军匠千户所。

46. <span id="志第三十九_百官五-46"></span>
镇抚所，镇抚二员，都目一员。

47. <span id="志第三十九_百官五-47"></span>
行军千户所，千户二员，副千户二员，知事、弹压各一员，百户二十员。

48. <span id="志第三十九_百官五-48"></span>
屯田左右千户二所，千户二员，都目一员，弹压一员，百户每所二十员。

49. <span id="志第三十九_百官五-49"></span>
弩军千户所，千户二员，都目一员，弹压一员。

50. <span id="志第三十九_百官五-50"></span>
资食仓，大使一员，副使一员。

51. <span id="志第三十九_百官五-51"></span>
右都威卫使司，秩正三品，卫使三员，副使二员，佥事二员，经历、知事、照磨各一员。中统三年，以世祖五投下探马赤立总管府，秩四品，设总管一员。二十一年，拨属东宫。二十二年，改蒙古侍卫亲军都指挥使司，秩正三品。三十一年，改隆福宫右都威卫使司，秩仍旧。延祐二年，置儒学教授一员。四年，增蒙古字教授一员。其属附见：

52. <span id="志第三十九_百官五-52"></span>
镇抚司，镇抚二员，都目一员。

53. <span id="志第三十九_百官五-53"></span>
行军千户凡五所，秩正四品，千户五员，副千户五员，知事五员，百户五十员，弹压五员。

54. <span id="志第三十九_百官五-54"></span>
屯田千户所，秩正五品，千户二员，弹压一员，百户七员，都目一人。

55. <span id="志第三十九_百官五-55"></span>
广贮仓，秩从九品，大使一员，副使一员，攒典一人。

56. <span id="志第三十九_百官五-56"></span>
卫候直都指挥使司，秩正四品。至元二十年，以控鹤一百三十五人，隶府正司。

57. <span id="志第三十九_百官五-57"></span>
三十年，隶家令司。三十一年，增控鹤六十五人，立卫候司以领之，兼掌东宫仪从金银器物，置卫候一员，副卫候二员，及仪从库百户。大德十一年，复增怀孟从行控鹤二百人，升都指挥使司，秩正四品。延祐元年，升正三品。七年，降正四品。

58. <span id="志第三十九_百官五-58"></span>
至治三年罢。四年，以控鹤六百三十人，归中宫位下。泰定四年，复立司，秩仍正四品。达鲁花赤二员，佩三珠虎符；都指挥使二员，佩三珠虎符；副指挥使二员，佩双珠虎符；知事一员，提控案牍一员，令史四人，译史、通事各一人，奏差二人。

59. <span id="志第三十九_百官五-59"></span>
其属附见：

60. <span id="志第三十九_百官五-60"></span>
百户所凡六，秩从七品，每所置百户二员。

61. <span id="志第三十九_百官五-61"></span>
仪从库，秩从七品，大使二员，副使一员。

62. <span id="志第三十九_百官五-62"></span>
内宰司，秩三品。至元三十一年，既立徽政院，改家令为内宰司。泰定元年，复为家令司。天历元年罢，未几复立。二年罢，复改内宰司。内宰六员，司丞四员，典簿二员，照磨一员，令史十有二人，译史、知印、通事各二人，奏差六人，典吏四人。其属附见：

63. <span id="志第三十九_百官五-63"></span>
典膳署，秩五品，令二员，丞二员，书吏二员，仓赤三十五人，掌内府饮膳之事。至元十九年始立，隶家令司。三十一年，改掌膳，隶内宰。泰定元年，复改为典膳。

64. <span id="志第三十九_百官五-64"></span>
洪济镇，提领三员，掌办纳雁只，隶典膳署。

65. <span id="志第三十九_百官五-65"></span>
柴炭局，秩从七品，提领一员，大使一员，副使一员。至元二十年，以东宫位下民一百户烧炭二月，军一百人采薪二月，供内府岁用，立局以主其出纳，设官三员，俱受詹事院札。大德十一年，隶徽政院。

66. <span id="志第三十九_百官五-66"></span>
藏珍、文成、供须三库，秩俱从五品，各设提点二员、大使二员、副使二员，分掌金银珠玉宝货、段匹丝绵、皮氈鞍辔等物。国初，詹事出纳之事，未有官署印信，至元二十七年分为三库，各设官六员，及库子有差。

67. <span id="志第三十九_百官五-67"></span>
提举备用库，秩从五品，达鲁花赤一员，提举一员，大使一员，提控案牍一员，掌出纳田赋财赋、差发课程、一切钱粮规运等事。至元二十年置。二十二年，设达鲁花赤及首领官。

68. <span id="志第三十九_百官五-68"></span>
嘉醖局，秩五品。至元十七年，立掌饮局。大德十一年，改掌饮司，秩升正四品。延祐六年，降掌饮司为局。至治三年罢。泰定四年复立。天历二年，改嘉醖局，提点二员，大使二员，副使二员，书史一员，书吏四人。

69. <span id="志第三十九_百官五-69"></span>
西山煤窑场，提领一员，大使一员，副使二员，俱受徽政院札。至元二十四年置。领马安山大峪寺石灰煤窑办课，奉皇太后位下。

70. <span id="志第三十九_百官五-70"></span>
保定等路打捕提领所，秩从七品，提领四员，典史一员。至元十一年，收集人户为打捕户计，及招到管丝银差发税粮等户，立提领所。

71. <span id="志第三十九_百官五-71"></span>
广平彰德课麦提领所，秩从七品。至元三十年，以二路渡江时驻跸之地，召民种佃，遂立所，置官统之。

72. <span id="志第三十九_百官五-72"></span>
广惠库，大使一员，副使一员。至元三十年，以钞本五千锭立库，放典收息，纳于备用库。

73. <span id="志第三十九_百官五-73"></span>
丰裕仓，秩从七品，掌收贮中宫位下糯米。至治二年，设提领等官。三年罢。

74. <span id="志第三十九_百官五-74"></span>
天历二年，立储政院，复给印，置监支纳一员、仓使一员、攒典二人。

75. <span id="志第三十九_百官五-75"></span>
备物库，秩从七品，掌东宫造作颜料及杂器等物。至元二十五年置，隶詹事院。

76. <span id="志第三十九_百官五-76"></span>
大德元年给印。十一年，置官四员。至治三年罢，泰定三年复立。大使二员，副使二员，库子二人，攒典二人。

77. <span id="志第三十九_百官五-77"></span>
管领怯怜口诸色民匠都总管府，秩正三品，达鲁花赤一员，总管一员，并正三品；同知一员，正四品；副总管二员，正五品；经历一员，从七品；知事一员，从八品；提控案牍、照磨、管勾各一员，令史十人，知印二人，通事一人，译史二人，奏差六人，典史四人，领怯怜口人匠造作等事。至大三年，立总管府。至治三年罢。

78. <span id="志第三十九_百官五-78"></span>
天历元年复立，隶储政院。其属附见：

79. <span id="志第三十九_百官五-79"></span>
管领大都怯怜口诸色人匠提举司，秩正五品，达鲁花赤一员，提举一员，同提举、副提举各一员，首领官一员，司吏四人，部役二人。

80. <span id="志第三十九_百官五-80"></span>
管领上都怯紞口诸色人匠提举司，秩正五品，达鲁花赤一员，提举一员，同提举、副提举各一员，首领官一员，司吏四人，部役二人。

81. <span id="志第三十九_百官五-81"></span>
典制局，秩从七品，大使、副使各一员，直长二员。

82. <span id="志第三十九_百官五-82"></span>
典设署，秩从五品，令、丞各四员，书史一员，书吏四人，掌内府术剌赤二百二十户。至元二十年置。三十一年，改掌仪署，隶内宰司。泰定元年，复为典设。

83. <span id="志第三十九_百官五-83"></span>
天历二年，隶本府。

84. <span id="志第三十九_百官五-84"></span>
杂造人匠提举司，秩从四品，达鲁花赤一员，提举一员，同提举、副提举各一员，都目一员，司吏二人，部役二人。至元八年置。初隶缮珍司，至大三年改隶章庆司。章庆罢，凡造作之事悉归之。天历二年，隶本府。

85. <span id="志第三十九_百官五-85"></span>
杂造局，秩正九品，院长一员，直长一员，管勾一员。

86. <span id="志第三十九_百官五-86"></span>
随路诸色人匠都总管府，秩正三品。中统五年，命招集析居放良还俗僧道等户，习诸色匠艺，立管领怯怜口总管府，以司其造作，秩正四品。至元九年，升正三品。

87. <span id="志第三十九_百官五-87"></span>
大德十一年，改缮珍司。延祐六年，升徽仪使司，秩正二品。七年，仍为缮珍司，官属如旧。至治三年，复改都总管府。达鲁花赤一员，总管二员，并正三品；同知一员，正五品；副总管二员，从五品；经历、知事、照磨、提控案牍各一员，令史四人，译史一人，奏差二人，典吏一人。其属附见：

88. <span id="志第三十九_百官五-88"></span>
上都诸色民匠提举司，秩从五品，提举一员，同提举、副提举、吏目各一员。

89. <span id="志第三十九_百官五-89"></span>
至元十九年立。至大元年，增达鲁花赤一员。至治三年，省增置之员，设官如旧。

90. <span id="志第三十九_百官五-90"></span>
金银器盒局，秩从八品，大使一员，副使一员。至元七年置。

91. <span id="志第三十九_百官五-91"></span>
染局，秩正八品，大使一员，副使一员。至元七年置。

92. <span id="志第三十九_百官五-92"></span>
杂造局，正八品，大使、副使各一员。至元七年置。

93. <span id="志第三十九_百官五-93"></span>
泥瓦局，大使、副使各一员。至元七年置。

94. <span id="志第三十九_百官五-94"></span>
铁局，大使一员，副使一员。至元七年置。

95. <span id="志第三十九_百官五-95"></span>
上都葫芦局，大使一员，副使一员。至元七年置。

96. <span id="志第三十九_百官五-96"></span>
器物局，副使一员。中统五年置。

97. <span id="志第三十九_百官五-97"></span>
砑金局，大使一员。至元二十年置。

98. <span id="志第三十九_百官五-98"></span>
鞍子局，大使一员。至元七年置。

99. <span id="志第三十九_百官五-99"></span>
云州管纳色提领所，提领一员，掌纳色人户。至元七年置。

100. <span id="志第三十九_百官五-100"></span>
大都等路诸色人匠提举司，秩从五品，提举、同提举、副提举各一员。至元十六年置。其属附见：

101. <span id="志第三十九_百官五-101"></span>
双线局，提领一员，副使一员。至元十八年置，受詹事院札。

102. <span id="志第三十九_百官五-102"></span>
大小木局，大使一员，副使一员，直长一员。至元十八年置，受詹事院札。元贞元年，并领皇后位下木局。

103. <span id="志第三十九_百官五-103"></span>
盒钵局，大使一员，副使一员，直长一员。至元七年立，受府札。

104. <span id="志第三十九_百官五-104"></span>
管纳色提领一员，受府札，管铜局、筋局、锁兒局、妆钉局、雕木局。至元三十年置。

105. <span id="志第三十九_百官五-105"></span>
成制提举司，秩从五品，达鲁花赤一员，提举一员，同提举、副提举各一员，吏目一员，司吏四人，部役二人，掌缝制之事。至元二十九年置，设官四员，受院札。大德二年，升提举司。至治三年罢，泰定四年复置。

106. <span id="志第三十九_百官五-106"></span>
上都、大都貂鼠软皮等局提领所，提领二员。至元九年置，受府札。二十七年，给从七品印，改受省札。大德十一年，给从六品印，改受敕牒。至治三年，仍改受省札。其属附见：

107. <span id="志第三十九_百官五-107"></span>
大都软皮局，使一员，副使一员。至元十三年置。

108. <span id="志第三十九_百官五-108"></span>
斜皮局，局使一员，副使一员。至元十三年置。

109. <span id="志第三十九_百官五-109"></span>
上都软皮局，局使一员，副使一员。至无十三年置。

110. <span id="志第三十九_百官五-110"></span>
牛皮局，大使一员。至元十三年置。

111. <span id="志第三十九_百官五-111"></span>
金丝子局，大使一员，副使一员，直长一员。至元十二年置，掌金丝子匠造作之事。

112. <span id="志第三十九_百官五-112"></span>
画油局，大使一员，副使一员，直长一员。至元二十年置，受詹事院札。

113. <span id="志第三十九_百官五-113"></span>
氈局，提领一员，大使一员，副使一员，直长一员。至元十三年，收集人户为氈匠。二十六年，始立局。

114. <span id="志第三十九_百官五-114"></span>
材木库，大使、副使各二员。至元十六年置，掌造作材木。

115. <span id="志第三十九_百官五-115"></span>
玛瑙玉局，大使、副使各一员，直长二员。至元十四年置。

116. <span id="志第三十九_百官五-116"></span>
大都奥鲁提领所，提领一员，掌理人匠词讼。至元十八年置，受詹事院札。

117. <span id="志第三十九_百官五-117"></span>
上都奥鲁提领所，提领一员，同提领一员，掌理人匠词讼。至元十八年置，受詹事院札。

118. <span id="志第三十九_百官五-118"></span>
上都异样毛子局，大使一员，副使一员。至元二十年置，受詹事院札。

119. <span id="志第三十九_百官五-119"></span>
上都氈局，大使一员，副使一员，直长一员。至元二十年置，受詹事院劄。

120. <span id="志第三十九_百官五-120"></span>
上都斜皮等局，大使一员，副使一员。至元二十年置，受詹事院札。

121. <span id="志第三十九_百官五-121"></span>
蔚州定安等处山场采木提领所，秩正八品，提领一员，大使一员，副使二员。

122. <span id="志第三十九_百官五-122"></span>
至元十二年置。

123. <span id="志第三十九_百官五-123"></span>
上都隆兴等路杂造鞍子局，提领一员，大使一员，直长二员。至元二十二年置，受詹事院札。

124. <span id="志第三十九_百官五-124"></span>
真定路冀州杂造局，大使一员，副使一员，掌造作之事。至元十九年置。

125. <span id="志第三十九_百官五-125"></span>
珠翠局，大使、副使各一员，直长一员。至元三十年置。

126. <span id="志第三十九_百官五-126"></span>
管领大都等路打捕鹰房胭粉人户总管府，秩正四品。至元十四年，打捕鹰房达鲁花赤，招集平滦散逸人户。二十九年，立总管府。大德十一年，拨隶皇太后位下。

127. <span id="志第三十九_百官五-127"></span>
延祐六年，升正四品，置达鲁花赤一员，总管一员，首领官一员，令史四人，译史一人，奏差二人。

128. <span id="志第三十九_百官五-128"></span>
管领本投下大都等路怯怜口民匠总管府，国初招集怯怜口哈赤民匠一千一百余户，中统元年，立总管府。二年，给六品印，掌户口钱帛差发等事。至元九年，拨隶安西王位下。皇庆元年，又属公主皇后位下。延祐元年，改隶章庆司。天历二年，又改隶储政院。达鲁花赤一员，总管一员，俱受御宝圣旨；同知一员，副总管一员，俱受安西王令旨；知事一员，令史二人。其属附见：

129. <span id="志第三十九_百官五-129"></span>
织染提举司，秩正七品，掌织造段匹。提举一员，受安西王令旨；同提举一员，本府拟人；副提举一员，都目一员，俱受安西王傅札；司吏一人。

130. <span id="志第三十九_百官五-130"></span>
管民提领所，凡三，大都路兼奉圣州提领六员，曹州提领二员，河间路提领三员，受本府札。

131. <span id="志第三十九_百官五-131"></span>
管地提领所，凡二，奉圣州提领三员，东安州提领三员，受本府札。

132. <span id="志第三十九_百官五-132"></span>
管领诸路怯怜口民匠都总管府，秩正三品。至元七年，招集析居从良还俗僧道，编籍人户为怯怜口，立总管府以领之。十四年，以所隶户口善造作，属中宫。十六年，立织染、杂造二局以司造作，立提领所以司徭役。二十五年，改升正三品。延祐六年，改缮用司，仍三品。七年，复改府。达鲁花赤一员，总管一员，并正三品；同知二员，正五品；副总管二员，从五品；经历、知事、提控案牍兼照磨各一员，令史五人，译史一人。其属附见：

133. <span id="志第三十九_百官五-133"></span>
各处管民提领所，秩正七品。

134. <span id="志第三十九_百官五-134"></span>
河间，益都，保定，冀宁，晋宁，大名，济宁，卫辉，宣德。

135. <span id="志第三十九_百官五-135"></span>
以上九所，提领、副提领各一员，相副官二员，典史一人，司吏二人。

136. <span id="志第三十九_百官五-136"></span>
汴梁，曹州，大同，开元，大宁，上都，济南，真定。

137. <span id="志第三十九_百官五-137"></span>
以上八所，提领、副提领、相副官各一员，典史一人，司吏一人。

138. <span id="志第三十九_百官五-138"></span>
大都，归德，鄂汉。

139. <span id="志第三十九_百官五-139"></span>
以上三所，提领、同提领、副提领各一员，相副官一员，大都增一员，典史、司吏各一人。

140. <span id="志第三十九_百官五-140"></span>
织染局，秩正七品，大使、副使、相副官各一员，典史、司吏各一人。

141. <span id="志第三十九_百官五-141"></span>
杂造局，秩正七品，大使、副使、相副官各一员，典史、司吏各一人。

142. <span id="志第三十九_百官五-142"></span>
弘州衣锦院，秩正七品，大使、副使、直长各一员，典史、司吏各一人。

143. <span id="志第三十九_百官五-143"></span>
丰州毛子局，秩正七品，大使、副使各一员，典史、司吏各一人。

144. <span id="志第三十九_百官五-144"></span>
缙山毛子旋匠局，秩正七品，大使一员，典史、司吏各一人。

145. <span id="志第三十九_百官五-145"></span>
徐邳提举司，秩正五品，提举、同提举、副提举各一员，吏目、司吏各一人。

146. <span id="志第三十九_百官五-146"></span>
广备库，大使、副使各一员，俱受院札。

147. <span id="志第三十九_百官五-147"></span>
汴梁等路管民总管府，秩正三品，达鲁花赤、总管、同知、府判各一员，经历、知事、提控案牍各一员。国初，立息州总管府，领归附六千三百余户。元贞元年，又并寿颍归附民户二千四百余户，改汴梁等路管民总管府，掌各屯佃户差发子粒，隶徽政院。泰定元年，改隶詹事院，后隶储政院，其属库一，提领所八，管佃提领十二。

148. <span id="志第三十九_百官五-148"></span>
常盈库，大使、副使各一员。

149. <span id="志第三十九_百官五-149"></span>
提领所：

150. <span id="志第三十九_百官五-150"></span>
新降户，真阳，新蔡，息州，汝宁，陈州，汴梁，郑州，真定。

151. <span id="志第三十九_百官五-151"></span>
以上八所，每所提领各一员，副提领、相副官有差。

152. <span id="志第三十九_百官五-152"></span>
管佃提领：

153. <span id="志第三十九_百官五-153"></span>
汝阳五里冈，许州郾城县，青龙宋冈，陈州项城商水等屯，分山曲堰，许州临颍屯，许州襄城屯，汝阳金乡屯，颍丰堰，遂平横山屯，上蔡浮召屯，汝阳县烟亭屯。

154. <span id="志第三十九_百官五-154"></span>
以上十有二处，各设提领二员。

155. <span id="志第三十九_百官五-155"></span>
江淮等处财赋都总管府，秩正三品。达鲁花赤、总管各一员，并正三品；同知一员，正五品；副总管二员，从五品；经历、知事、照磨兼提控案牍各一员，令史十五人，奏差十五人，译史一人，典吏三人。至元十六年，以宋谢太后、福王所献事产，及贾似道地土、刘坚等田，立总管府以治之。大德四年罢，命有司掌其赋。

156. <span id="志第三十九_百官五-156"></span>
天历二年复立，其赋复归焉。

157. <span id="志第三十九_百官五-157"></span>
储用库，提领、大使、副使各一员。

158. <span id="志第三十九_百官五-158"></span>
杭州织染局，大使、副使、相副官各一员。

159. <span id="志第三十九_百官五-159"></span>
扬州等处财赋提举司，达鲁花赤、提举、同提举、副提举各一员，提控案牍、都目各一员。其属附见：

160. <span id="志第三十九_百官五-160"></span>
安庆等处河泊所，提领、大使、副使各一员。

161. <span id="志第三十九_百官五-161"></span>
建康等处财赋提举司，达鲁花赤、提举、同提举、副提举各一员，提控案牍、都目各一员。

162. <span id="志第三十九_百官五-162"></span>
建康织染局，大使、副使、相副官各一员。

163. <span id="志第三十九_百官五-163"></span>
黄池织染局，大使、副使、相副官各一员。

164. <span id="志第三十九_百官五-164"></span>
建康等处三湖河泊所，提领、大使、副使、相副官各一员。

165. <span id="志第三十九_百官五-165"></span>
池州等处河泊所，提领、大使、副使各一员。

166. <span id="志第三十九_百官五-166"></span>
平江等处财赋提举司，达鲁花赤、提举、同提举、副提举各一员，提控案牍、都目各一员。

167. <span id="志第三十九_百官五-167"></span>
杭州等处财赋提举司，设官同上。

168. <span id="志第三十九_百官五-168"></span>
陕西等处管领毛子匠提举司，达鲁花赤、提举各一员。国初，收集织造毛子人匠。至元三年，置官二员，皆世袭。

169. <span id="志第三十九_百官五-169"></span>
昭功万户都总使司，秩正三品。都总使二员，正三品；同知一员，从三品；副使二员，正四品；经历、知事、照磨各一员，令史六人，译史六人，知印二人，怯里马赤二人，奏差六人，典吏四人。至顺二年立，凡文宗潜邸扈从之臣，皆领于是府。其属则宫相、膳工等司。

170. <span id="志第三十九_百官五-170"></span>
宫相都总管府，秩正三品，达鲁花赤二员，都总管一员，副达鲁花赤二员，同知二员，副总管二员，经历、知事、提控案牍承发架阁各一员。至顺二年，罢宫相府并鹤驭司，改怯怜口钱粮总管府为本府。

171. <span id="志第三十九_百官五-171"></span>
织染杂造人匠都总管府，秩正三品，达鲁花赤一员，总管一员，同知一员，副总管二员，经历、知事、提控案牍、照磨各一员。至元二十年，为管领织染段匹匠人设总管府。元贞二年，以营缮浩繁，事务冗滞，升为都总管府，隶徽政院。天历元年，改隶储庆使司。三年，改属宫相。

172. <span id="志第三十九_百官五-172"></span>
织染局，秩从七品，大使一员，副使一员。至元二十三年，改织染提举司为局。

173. <span id="志第三十九_百官五-173"></span>
绫锦局，秩从七品，大使一员，副使一员。至元八年置。九年，以招收析居放良还俗僧道为工匠，二百八十有二户，教习织造之事，遂定置以上官。

174. <span id="志第三十九_百官五-174"></span>
纹锦局，秩从七品，大使一员，副使一员。国初，以招收漏籍人户，各管教习立局，领送纳丝银物料织造段匹。至元八年，设长官。十二年，以诸人匠赐东宫。

175. <span id="志第三十九_百官五-175"></span>
十三年，罢长官，设以上官掌之。

176. <span id="志第三十九_百官五-176"></span>
中山局，秩从七品，大使一员，副使一员。国初，以招收随路漏籍不当差人户，立局管领，教习织造。至元十二年，以赐东宫，遂定置局官如上。

177. <span id="志第三十九_百官五-177"></span>
真定局，秩从七品，大使一员。国初，招收户计。中统元年置，掌织染造作。

178. <span id="志第三十九_百官五-178"></span>
至正十六年，以赐东宫，设官悉如旧。

179. <span id="志第三十九_百官五-179"></span>
弘州、荨麻林纳失失局，秩从七品，二局各设大使一员、副使一员。至元十五年，招收析居放良等户，教习人匠织造纳失失，于弘州、荨麻林二处置局。十六年，并为一局。三十一年，徽政院以两局相去一百余里，管办非便，后为二局。

180. <span id="志第三十九_百官五-180"></span>
大名织染杂造两提举司，秩正六品。至元二十一年置，掌大名路民户内织造人匠一千五百四十有奇，各置提举、同提举、副提举一员。三十年，增置杂造达鲁花赤一员。

181. <span id="志第三十九_百官五-181"></span>
供用库，秩从九品，大使、副使各一员，受徽政院札。国初，为绫锦总库。至元二十一年，改为供用库。

182. <span id="志第三十九_百官五-182"></span>
管领诸路打捕鹰房纳绵等户总管府，秩正三品，达鲁花赤、都总管、同知、治中、府判各一员，经历、知事、提控案牍各一员。掌人匠一万三千有奇，岁办税粮皮货，采捕野物鹰鹞，以供内府。至元十二年，赐东宫位下，遂以真定所立总管府移置大都，隶詹事。十六年，合并所管之户，置都总管以总治之。三十一年，詹事院罢，隶徽政。至大四年，隶崇祥院。延祐六年，又隶詹事。天历元年，隶储庆使司。至顺元年，改属宫相府。

183. <span id="志第三十九_百官五-183"></span>
管领上都等处打捕鹰房纳绵等户大使司，大使、副使各一员。

184. <span id="志第三十九_百官五-184"></span>
管领顺德等处打捕鹰房纳绵等户提领所，达鲁花赤、提领、副提领各一员。

185. <span id="志第三十九_百官五-185"></span>
管领冀宁等处打捕鹰房纳绵等户提领所，提领、副提领各一员。

186. <span id="志第三十九_百官五-186"></span>
管领大都左右巡院等处打捕鹰房纳绵等户提领所，提领、副提领各一员。

187. <span id="志第三十九_百官五-187"></span>
管领固安等处打捕鹰房纳绵等户提领所，提领、副提领各一员。

188. <span id="志第三十九_百官五-188"></span>
管领中山等处打捕鹰房纳绵等户提领所，提领、副提领各一员。

189. <span id="志第三十九_百官五-189"></span>
管领济南等处打捕鹰房纳绵等户提领所，提领、副提领各一员。

190. <span id="志第三十九_百官五-190"></span>
管领德州等处打捕鹰房纳绵等户提领所，提领、副提领各一员。

191. <span id="志第三十九_百官五-191"></span>
管领益都等处打捕鹰房纳绵等户提领所，提领、副提领各一员。

192. <span id="志第三十九_百官五-192"></span>
管领大同等处打捕鹰房纳绵等户提领所，提领、副提领各一员。

193. <span id="志第三十九_百官五-193"></span>
管领济宁等处打捕鹰房纳绵等户提领所，提领、副提领各一员。

194. <span id="志第三十九_百官五-194"></span>
管领兴和等处打捕鹰房纳绵等户提领所，提领、副提领各一员。

195. <span id="志第三十九_百官五-195"></span>
管领晋宁等处打捕鹰房纳绵等户提领所，提领、副提领各一员。

196. <span id="志第三十九_百官五-196"></span>
管领顺州稻田提领所，提领、副提领各一员。

197. <span id="志第三十九_百官五-197"></span>
管领怀庆稻田提领所，提领一员。

198. <span id="志第三十九_百官五-198"></span>
管领檀州等处打捕鹰房纳绵等户提领所，提领、副提领各一员。

199. <span id="志第三十九_百官五-199"></span>
管领大宁等处打捕鹰房纳绵等户提领所，提领、副提领各一员。

200. <span id="志第三十九_百官五-200"></span>
管领蓟州等处打捕鹰房纳绵等户提领所，提领、副提领各一员。

201. <span id="志第三十九_百官五-201"></span>
管领真定等处打捕鹰房纳绵等户提领所，设官同上。

202. <span id="志第三十九_百官五-202"></span>
管领赵州等处打捕鹰房纳绵等户提领所，设官同上。

203. <span id="志第三十九_百官五-203"></span>
管领保定等处打捕鹰房纳绵等户提领所，设官同上。

204. <span id="志第三十九_百官五-204"></span>
管领冀州等处打捕鹰房纳绵等户提领所，设官同上。

205. <span id="志第三十九_百官五-205"></span>
管领汴梁等处打捕鹰房纳绵等户提领所，设官同上。

206. <span id="志第三十九_百官五-206"></span>
广衍库，大使一员。

207. <span id="志第三十九_百官五-207"></span>
管领滑山炭场所，大使一员。

208. <span id="志第三十九_百官五-208"></span>
缮工司，秩正三品，卿二员，少卿二员，丞二员，经历、知事、照磨兼提控案牍、管勾承发架阁各一员，令史四人，译史二人，知印二人，怯里马赤一人，典吏三人，掌人匠营造之事。天历二年置。其属附见：

209. <span id="志第三十九_百官五-209"></span>
金玉珠翠提举司，达鲁花赤、提举、同提举、副提举各一员，吏目一员，司吏四人。

210. <span id="志第三十九_百官五-210"></span>
大都织染提举司，提举二员，同提举、副提举各一员，吏目一员，司吏四人。

211. <span id="志第三十九_百官五-211"></span>
大都杂造提举司，达鲁花赤、提举、同提举、副提举各一员，吏目一员，司吏四人。

212. <span id="志第三十九_百官五-212"></span>
富昌库，大使一员，副使一员，库子二人，攒典一人。

213. <span id="志第三十九_百官五-213"></span>
内史府，秩正二品。内史九员，正二品；中尉六员，正三品；司马四员，正四品；谘议二员，从五品；记室二员，从六品；照磨兼管勾承发架阁库，从八品；掾史八人，译史四人，知印、通事各二人，宣使五人，典吏二人。至元二十九年，封晋王于太祖四斡耳朵之地，改王傅为内史，秩从二，置官十四员。延祐五年，升正二品，给印，分司京师，并分置官属。

214. <span id="志第三十九_百官五-214"></span>
延庆司，秩正三品，掌王府祈禳之事。使三员，正三品；同知二员，正四品；典簿一员，从七品；令史二人，译史、知印、通事各一人，奏差二人。至元二十七年置。

215. <span id="志第三十九_百官五-215"></span>
断事官，秩正三品，理王府词讼之事。断事官一十六员，正三品；经历、知事各一员，令史三人。

216. <span id="志第三十九_百官五-216"></span>
典军司，秩从七品，掌控鹤百二十有六人，典军二员，副使二员。大德四年置。

217. <span id="志第三十九_百官五-217"></span>
随路诸色民匠打捕鹰房都总管府，秩正二品，总四斡耳朵位下户计民匠造作之事。达鲁花赤二员，都总管一员，同知一员，副总管二员，经历、知事、提控案牍各一员，令史四人，奏差二人。至元二十四年置。官吏不入常调，凡斡耳朵之事，复置四总管以分掌之。

218. <span id="志第三十九_百官五-218"></span>
管领保定等路阿哈探马兒诸色人匠总管府，秩从二品，掌太祖大斡耳朵一切事务。达鲁花赤、总管、同知、副总管各一员，知事一员，吏二人。至元十七年置。

219. <span id="志第三十九_百官五-219"></span>
管领曹州东平等路民匠提举司，秩从五品，达鲁花赤、提举、同提举、副提举各一员。至元十七年置。

220. <span id="志第三十九_百官五-220"></span>
管领大都纳绵提举司，秩从六品，达鲁花赤、提举、副提举各一员。至元十七年置。

221. <span id="志第三十九_百官五-221"></span>
管领上都大都奉圣州长官司，秩从六品，管领出征军五十有一户，达鲁花赤、长官各一员。至元十七年置。

222. <span id="志第三十九_百官五-222"></span>
管领保定织染局，秩从六品，管匠一百有一户，达鲁花赤、提举、同提举、副提举各一员。至元十七年置。

223. <span id="志第三十九_百官五-223"></span>
管领丰州捏只局，头目一员，掌织造花毯。至元十七年置。

224. <span id="志第三十九_百官五-224"></span>
管领打捕鹰房民匠达鲁花赤总管府，秩正四品，掌二皇后斡耳朵位下岁赐财物造作等事，达鲁花赤、总管、同知、副总管、知事各一员，吏二人。至元二十一年置。

225. <span id="志第三十九_百官五-225"></span>
管领口子迤北长官司，秩从五品，掌领户计二百有六，达鲁花赤、长官、副长官各一员。至元二十一年置。

226. <span id="志第三十九_百官五-226"></span>
管领随路诸色民匠达鲁花赤等官，秩正五品，统民匠一千五百二十有五户，达鲁花赤、总管、同知、副总管各一员。至元二十一年置。

227. <span id="志第三十九_百官五-227"></span>
管领随路打捕纳绵民匠长官司，秩从五品，掌民匠一百七十有九户，达鲁花赤、长官各一员。至元二十一年置。

228. <span id="志第三十九_百官五-228"></span>
管领大都民匠提举司，秩正七品，掌民匠二百有二户，提举、同提举、副提举各一员。至元二十一年置。

229. <span id="志第三十九_百官五-229"></span>
管领涿州成锦局人匠提举司，秩从五品，领匠一百有二户，达鲁花赤、提举、同提举、副提举各一员。至元二十一年置。

230. <span id="志第三十九_百官五-230"></span>
管领河间民匠提举司，秩从四品，掌民匠二百一十户，达鲁花赤、提举、同提举、副提举各一员。至元二十一年置。

231. <span id="志第三十九_百官五-231"></span>
管领河间沧州等处长官司，秩正五品，领户计五百四十有八，达鲁花赤、长官、副长官各一员。至元二十一年置。

232. <span id="志第三十九_百官五-232"></span>
管领河间临邑等处军民长官司，秩正七品，掌军民二百有二户，达鲁花赤、长官、副长官各一员。至元二十一年置。

233. <span id="志第三十九_百官五-233"></span>
管领随路诸色民匠打捕鹰房等户总管府，秩从四品，掌太祖斡耳朵四季行营一切事务，达鲁花赤、总管、同知、副总管、知事各一员，司吏二人。大德二年置。

234. <span id="志第三十九_百官五-234"></span>
管领涿州等处民匠异锦局，秩正五品，掌民匠一百五十户，达鲁花赤、提举、同提举、副提举各一员。大德二年置。

235. <span id="志第三十九_百官五-235"></span>
管领上用织染局，秩从七品，掌工匠七十有八户，提举、同提举、副提举各一员。大德二年置。

236. <span id="志第三十九_百官五-236"></span>
管领上都大都曲米等长官司，秩从七品，领民匠七十有九户，达鲁花赤、长官、副长官各一员。大德二年置。

237. <span id="志第三十九_百官五-237"></span>
管领彰德等处长官司，秩从七品，掌民一百一十有七户，达鲁花赤、长官、副长官各一员。大德二年置。

238. <span id="志第三十九_百官五-238"></span>
管领上都大都等处长官司，秩从五品，掌民二百六十有一户，达鲁花赤、长官、副长官各一员。大德二年置。

239. <span id="志第三十九_百官五-239"></span>
管领泰安等处长官司，秩正七品，掌民一百有一户，达鲁花赤、长官、副长官各一员。大德二年置。

240. <span id="志第三十九_百官五-240"></span>
管领曹州等处长官司，秩从五品，管民一百有五户，达鲁花赤、长官、副长官各一员。大德二年置。

241. <span id="志第三十九_百官五-241"></span>
管领随路打捕鹰房诸色民匠怯怜口总管府，秩从三品。掌太祖四皇后位下四季行营并岁赐造作之事，达鲁花赤、总管、同知、副总管各一员，经历、知事、提控案牍兼照磨各一员，司吏二人。延祐五年置。

242. <span id="志第三十九_百官五-242"></span>
管领大都上都打捕鹰房纳米面提举司，秩从五品，统领一百九十有五户，达鲁花赤、提举各一员。延祐五年置。

243. <span id="志第三十九_百官五-243"></span>
管领大都涿州织染提举司，秩从七品，掌领九十有六户，达鲁花赤、提举各一员。延祐五年置。

244. <span id="志第三十九_百官五-244"></span>
管领河间路清州人匠提举司，秩从五品，掌户计二百三十有四户，达鲁花赤、提举各一员。延祐五年置。

245. <span id="志第三十九_百官五-245"></span>
管领随路打捕鹰房诸色民匠总管府，秩正四品，掌北安王位下岁赐钱粮之事，达鲁花赤、总管、同知、副总管、知事各一员。至元二十二年置。

246. <span id="志第三十九_百官五-246"></span>
管领大都等处纳绵提举司，秩正七品，掌纳绵户计七百有三户，达鲁花赤、提举、副提举各一员。至元二十二年置。

247. <span id="志第三十九_百官五-247"></span>
管领大都等处金玉民匠稻田提举司，秩从五品，掌纳绵人匠五百二十有一户，达鲁花赤、提举、副提举各一员。至元二十二年置。

248. <span id="志第三十九_百官五-248"></span>
管领大都苏州等处打捕提举司，秩从五品。掌打捕户及民匠六百余户。达鲁花赤、提举、副提举各一员。至元二十二年置。

249. <span id="志第三十九_百官五-249"></span>
杂造局，秩正六品，达鲁花赤一员，提举、同提举、副提举各一员。至元十六年置。

250. <span id="志第三十九_百官五-250"></span>
怯怜口诸色民匠达鲁花赤并管领上都纳绵提举司，秩正五品，掌迭只斡耳朵位下怯怜口诸色民匠及岁赐钱粮等事，达鲁花赤、长官、同知、副长官各一员，提控案牍一员。

251. <span id="志第三十九_百官五-251"></span>
上都人匠提领所，秩从七品，达鲁花赤、提领、同提领、副提领各一员。至元二十四年置。

252. <span id="志第三十九_百官五-252"></span>
上都大都提领所，秩从七品，掌本位下怯怜口等事，达鲁花赤、大使、副使各一员。至元二十七年置。

253. <span id="志第三十九_百官五-253"></span>
归德长官司，秩从六品，达鲁花赤、长官、副长官各一员。至治三年置。

254. <span id="志第三十九_百官五-254"></span>
管领上都大都诸色人匠纳绵户提举司，秩从五品。掌斡耳朵位下岁赐等事。达鲁花赤、提举、同提举各一员。至元十七年置。

255. <span id="志第三十九_百官五-255"></span>
致用库，秩从七品，提领、大使各一员，副使二员。至元二十七年置。

256. <span id="志第三十九_百官五-256"></span>
提领司，秩从八品，提领三员，副提领一员。至元十一年置。

257. <span id="志第三十九_百官五-257"></span>
上都人匠局，秩从七品，达鲁花赤二员，副使二员。至元二十七年置。

258. <span id="志第三十九_百官五-258"></span>
诸王傅官，宽彻不花太子至齐王位下，凡四十五王，每位下各设王傅、傅尉、司马三员。傅尉，唯宽彻不花、也不干、斡罗温孙三王有之。自此以下，皆称府尉，别于王傅之下，司马之上。而三员并设，又多寡不同，或少至一员，或多至三员者。

259. <span id="志第三十九_百官五-259"></span>
齐王则又独设王傅一员。

260. <span id="志第三十九_百官五-260"></span>
都护府，秩从二品，掌领旧州城及畏吾兒之居汉地者，有词讼则听之。大都护四员，从二品；同知二员，从三品；副都护二员，从四品；经历一员，从六品；都事一员，从七品；照磨兼承发架阁库管勾一员，正八品；令史四人，译史二人，通事、知印各一人，宣使四人，典吏二人。至元十一年，初置畏吾兒断事官，秩三品。

261. <span id="志第三十九_百官五-261"></span>
十七年，改领北庭都护府，秩二品，置官十二员。二十年，改大理寺，秩正三品。

262. <span id="志第三十九_百官五-262"></span>
二十二年，复为大都护，品秩如旧。延祐三年，升正二品。七年，复从二品，定官制如上。

263. <span id="志第三十九_百官五-263"></span>
崇福司，秩二品，掌领马兒哈昔列班也里可温十字寺祭享等事。司使四员，从二品；同知二员，从三品；副使二员，从四品；司丞二员，从五品；经历一员，从六品；都事一员，从七品；照磨一员，正八品；令史二人，译史、通事、知印各一人，宣使二人。至元二十六年置。延祐二年，改为院，置领院事一员，省并天下也里可温掌教司七十二所，悉以其事归之。七年，复为司，后定置已上官员。
