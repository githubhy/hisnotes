---
weight: 54
title: 志第五 历二
---

# 志第五 历二

## 授时历议下

1. <span id="志第五_历二-授时历议下-1"></span>
交食

2. <span id="志第五_历二-授时历议下-2"></span>
历法疏密，验在交食，然推步之术难得其密，加时有早晚，食分有浅深，取其密合，不容偶然。推演加时，必本于躔离朓朒；考求食分，必本于距交远近；苟入气盈缩、入转迟疾未得其正，则合朔不失之先，必失之后。合朔失之先后，则亏食时刻，其能密乎？日月俱东行，而日迟月疾，月追及日，是为一会。交值之道，有阳历阴历；交会之期，有中前中后；加以地形南北东西之不同，人目高下邪直之各异，此食分多寡，理不得一者也。今合朔既正，则加时无早晚之差；气刻适中，则食分无强弱之失；推而上之，自《诗》、《书》、《春秋》及三国以来所载亏食，无不合焉者。合于既往，则行之悠久，自可无弊矣。

3. <span id="志第五_历二-授时历议下-3"></span>
《诗》、《书》所载日食二事

4. <span id="志第五_历二-授时历议下-4"></span>
《书·胤征》：“惟仲康肇位四海。乃季秋月朔，辰弗集于房。”

5. <span id="志第五_历二-授时历议下-5"></span>
今按《大衍历》作仲康即位之五年癸巳，距辛巳三千四百八年，九月庚戌朔，泛交二十六日五千四百二十一分入食限。

6. <span id="志第五_历二-授时历议下-6"></span>
《诗·小雅·十月之交》，大夫刺幽王也。“十月之交，朔日辛卯，日有食之，亦孔之丑。”

7. <span id="志第五_历二-授时历议下-7"></span>
今按梁太史令虞絪云：十月辛卯朔，在幽王六年乙丑朔。《大衍》亦以为然。

8. <span id="志第五_历二-授时历议下-8"></span>
以《授时历》推之，是岁十月辛卯朔，泛交十四日五千七百九分入食限。

9. <span id="志第五_历二-授时历议下-9"></span>
《春秋》日食三十七事

10. <span id="志第五_历二-授时历议下-10"></span>
隐公三年辛酉岁，春王二月己巳，日有食之。

11. <span id="志第五_历二-授时历议下-11"></span>
杜预云：“不书朔，史官失之。”《公羊》云：“日食或言朔或不言朔，或日或不日，或失之前或失之后，失之前者朔在前也，失之后者朔在后也。”《谷梁》云：“言日不言朔，食晦日也。”姜岌校《春秋》日食云：“是岁二月己亥朔，无己巳，似失一闰。

12. <span id="志第五_历二-授时历议下-12"></span>
三月己巳朔，去交分入食限。”《大衍》与姜岌合。今《授时历》推之，是岁三月己巳朔，加时在昼，去交分二十六日六千六百三十一入食限。

13. <span id="志第五_历二-授时历议下-13"></span>
桓公三年壬申岁，七月壬辰朔，日有食之。

14. <span id="志第五_历二-授时历议下-14"></span>
姜岌以为是岁七月癸亥朔，无壬辰，亦失闰。其八月壬辰朔，去交分入食限。

15. <span id="志第五_历二-授时历议下-15"></span>
《大衍》与姜岌合。以今历推之，是岁八月壬辰朔，加时在昼，食六分一十四秒。

16. <span id="志第五_历二-授时历议下-16"></span>
桓公十七年丙戌岁，冬十月朔，日有食之。

17. <span id="志第五_历二-授时历议下-17"></span>
《左氏》云：“不书日，史官失之。”《大衍》推得在十一月交分入食限，失闰也。以今历推之，是岁十一月加时在昼，交分二十六日八千五百六十入食限。

18. <span id="志第五_历二-授时历议下-18"></span>
庄公十八年乙巳岁，春王三月，日有食之。

19. <span id="志第五_历二-授时历议下-19"></span>
《谷梁》云：“不言日，不言朔，夜食也。”《大衍》推是岁五月朔，交分入食限，三月不应食。以今历推之，是岁三月朔，不入食限。五月壬子朔，加时在昼，交分入食限，盖误五为三。

20. <span id="志第五_历二-授时历议下-20"></span>
庄公二十五年壬子岁，六月辛未朔，日有食之。

21. <span id="志第五_历二-授时历议下-21"></span>
《大衍》推之，七月辛未朔，交分入食限。以今历推之，是岁七月辛未朔，加时在昼，交分二十七日四百八十九入食限，失闰也。

22. <span id="志第五_历二-授时历议下-22"></span>
庄公二十六年癸丑岁，冬十有二月癸亥朔，日有食之。

23. <span id="志第五_历二-授时历议下-23"></span>
今历推之，是岁十二月癸亥朔，加时在昼，交分十四日三千五百五十一入食限。

24. <span id="志第五_历二-授时历议下-24"></span>
庄公三十年丁巳岁，九月庚午朔，日有食之。

25. <span id="志第五_历二-授时历议下-25"></span>
今历推之，是岁十月庚午朔，加时在昼，去交分十四日四千六百九十六入食限，失闰也。《大衍》同。

26. <span id="志第五_历二-授时历议下-26"></span>
僖公十二年癸酉岁，春王三月庚午朔，日有食之。

27. <span id="志第五_历二-授时历议下-27"></span>
姜氏云：“三月朔，交不应食，在误条；其五月庚午朔，去交分入食限。”

28. <span id="志第五_历二-授时历议下-28"></span>
《大衍》同。今历推之，是岁五月庚午朔，加时在昼，去交分二十六日五千一百九十二入食限，盖五误为三。

29. <span id="志第五_历二-授时历议下-29"></span>
僖公十五年丙子岁，夏五月，日有食之。

30. <span id="志第五_历二-授时历议下-30"></span>
《左氏》云：“不书朔与日，史官失之也。”《大衍》推四月癸丑朔，去交分入食限，差一闰。今历推之，是岁四月癸丑朔，去交分一日一千三百一十六入食限。

31. <span id="志第五_历二-授时历议下-31"></span>
文公元年乙未岁，二月癸亥朔，日有食之。

32. <span id="志第五_历二-授时历议下-32"></span>
姜氏云：“二月甲午朔，无癸亥。三月癸亥朔，入食限。”《大衍》亦以为然。

33. <span id="志第五_历二-授时历议下-33"></span>
今历推之，是岁三月癸亥朔，加时在昼，去交分二十六日五千九百十七分入食限，失闰也。

34. <span id="志第五_历二-授时历议下-34"></span>
文公十五年己酉岁，六月辛丑朔，日有食之。

35. <span id="志第五_历二-授时历议下-35"></span>
今历推之，是岁六月辛丑朔，加时在昼，交分二十六日四千四百七十三分入食限。

36. <span id="志第五_历二-授时历议下-36"></span>
宣公八年庚申岁，秋七月甲子，日有食之。

37. <span id="志第五_历二-授时历议下-37"></span>
杜预以七月甲子晦食。姜氏云：“十月甲子朔，食。”《大衍》同。今历推之，是岁十月甲子朔，加时在昼，食九分八十一秒，盖十误为七。

38. <span id="志第五_历二-授时历议下-38"></span>
宣公十年壬戌岁，夏四月丙辰，日有食之。

39. <span id="志第五_历二-授时历议下-39"></span>
今历推之，是月丙辰朔，加时在昼，交分十四日九百六十八分入食限。

40. <span id="志第五_历二-授时历议下-40"></span>
宣公十七年己巳岁，六月癸卯，日有食之。

41. <span id="志第五_历二-授时历议下-41"></span>
姜氏云：“六月甲辰朔，不应食。”《大衍》云：“是年五月在交限，六月甲辰朔，交分已过食限，盖误。”今历推之，是岁五月乙亥朔，入食限。六月甲辰朔，泛交二日已过食限，《大衍》为是。

42. <span id="志第五_历二-授时历议下-42"></span>
成公十六年丙戌岁，六月丙寅朔，日有食之。

43. <span id="志第五_历二-授时历议下-43"></span>
今历推之，是岁六月丙寅朔，加时在昼，去交分二十六日九千八百三十五分入食限。

44. <span id="志第五_历二-授时历议下-44"></span>
成公十七年丁亥岁，十有二月丁巳朔，日有食之。

45. <span id="志第五_历二-授时历议下-45"></span>
姜氏云：“十二月戊子朔，无丁巳，似失闰。”《大衍》推十一月丁巳朔，交分入食限。今历推之，是岁十一月丁巳朔，加时在昼，交分十四日二千八百九十七分入食限，与《大衍》同。

46. <span id="志第五_历二-授时历议下-46"></span>
襄公十四年壬寅岁，二月乙未朔，日有食之。

47. <span id="志第五_历二-授时历议下-47"></span>
今历推之，是岁二月乙未朔，加时在昼，交分十四日一千三百九十三分入食限也。

48. <span id="志第五_历二-授时历议下-48"></span>
襄公十五年癸卯岁，秋八月丁巳朔，日有食之。

49. <span id="志第五_历二-授时历议下-49"></span>
姜氏云：“七月丁巳朔，食，失闰也。”《大衍》同。今历推之，是岁七月丁巳朔，加时在昼，去交分二十六日三千三百九十四分入食限。

50. <span id="志第五_历二-授时历议下-50"></span>
襄公二十年戊申岁，冬十月丙辰朔，日有食之。

51. <span id="志第五_历二-授时历议下-51"></span>
今历推之，是岁十月丙辰朔，加时在昼，交分十三日七千六百分入食限。

52. <span id="志第五_历二-授时历议下-52"></span>
襄公二十一年己酉岁，秋七月庚戌朔，日有食之。

53. <span id="志第五_历二-授时历议下-53"></span>
今历推之，是月庚戌朔，加时在昼，交分十四日三千六百八十二分入食限。

54. <span id="志第五_历二-授时历议下-54"></span>
冬十月庚辰朔，日有食之。

55. <span id="志第五_历二-授时历议下-55"></span>
姜氏云：“比月而食，宜在误条。”《大衍》亦以为然。今历推之，十月已过交限，不应频食，姜说为是。

56. <span id="志第五_历二-授时历议下-56"></span>
襄公二十三年辛亥岁，春王二月癸酉朔，日有食之。

57. <span id="志第五_历二-授时历议下-57"></span>
今历推之，是月癸酉朔，加时在昼，交分二十六日五千七百三分入食限。

58. <span id="志第五_历二-授时历议下-58"></span>
襄公二十四年壬子岁，秋七月甲子朔，日有食之，既。

59. <span id="志第五_历二-授时历议下-59"></span>
今历推之，是月甲子朔，加时在昼，日食九分六秒。

60. <span id="志第五_历二-授时历议下-60"></span>
八月癸巳朔，日有食之。

61. <span id="志第五_历二-授时历议下-61"></span>
《汉志》：“董仲舒以为比食又既。”《大衍》云：“不应频食，在误条。”

62. <span id="志第五_历二-授时历议下-62"></span>
今历推之，立分不叶，不应食，《大衍》说是。

63. <span id="志第五_历二-授时历议下-63"></span>
襄公二十七年乙卯岁，冬十有二月乙亥朔，日有食之。

64. <span id="志第五_历二-授时历议下-64"></span>
姜氏云：“十一月乙亥朔，交分入限，应食。”《大衍》同。今历推之，是岁十一月乙亥朔，加时在昼，交分初日八百二十五分入食限。

65. <span id="志第五_历二-授时历议下-65"></span>
昭公七年丙寅岁，夏四月甲辰朔，日有食之。

66. <span id="志第五_历二-授时历议下-66"></span>
今历推之，是月甲辰朔，加时在昼，交分二十七日二百九十八分入食限。

67. <span id="志第五_历二-授时历议下-67"></span>
昭公十五年甲戌岁，六月丁巳朔，日有食之。

68. <span id="志第五_历二-授时历议下-68"></span>
《大衍》推五月丁巳朔，食，失一闰。今历推之，是岁五月丁巳朔，加时在昼，交分十三日九千五百六十七分入食限。

69. <span id="志第五_历二-授时历议下-69"></span>
昭公十七年丙子岁，夏六月甲戌朔，日有食之。

70. <span id="志第五_历二-授时历议下-70"></span>
姜氏云：“六月乙巳朔，交分不叶，不应食，当误。”《大衍》云：“当在九月朔，六月不应食，姜氏是也。”今历推之，是岁九月甲戌朔，加时在昼，交分二十六日七千六百五十分入食限。

71. <span id="志第五_历二-授时历议下-71"></span>
昭公二十一年庚辰岁，七月壬午朔，日有食之。

72. <span id="志第五_历二-授时历议下-72"></span>
今历推之，是月壬午朔，加时在昼，交分二十六日八千七百九十四分入食限。

73. <span id="志第五_历二-授时历议下-73"></span>
昭公二十二年辛巳岁，冬十有二月癸酉朔，日有食之。

74. <span id="志第五_历二-授时历议下-74"></span>
今历推之，是月癸酉朔，交分十四日一千八百入食限。杜预以长历推之，当为癸卯，非是。

75. <span id="志第五_历二-授时历议下-75"></span>
昭公二十四年癸未岁，夏五月乙未朔，日有食之。

76. <span id="志第五_历二-授时历议下-76"></span>
今历推之，是月乙未朔，加时在昼，交分二十六日三千八百三十九分入食限。

77. <span id="志第五_历二-授时历议下-77"></span>
昭公三十一年庚寅岁，十有二月辛亥朔，日有食之。

78. <span id="志第五_历二-授时历议下-78"></span>
今历推之，是月辛亥朔，加时在昼，交分二十六日六千一百二十八分入食限。

79. <span id="志第五_历二-授时历议下-79"></span>
定公五年丙申岁，春三月辛亥朔，日有食之。

80. <span id="志第五_历二-授时历议下-80"></span>
今历推之，三月辛卯朔，加时在昼，交分十四日三百三十四分入食限。

81. <span id="志第五_历二-授时历议下-81"></span>
定公十二年癸卯岁，十一月丙寅朔，日有食之。

82. <span id="志第五_历二-授时历议下-82"></span>
今历推之，是岁十月丙寅朔，加时在昼，交分十四日二千六百二十二分入食限，盖失一闰。

83. <span id="志第五_历二-授时历议下-83"></span>
定公十五年丙午岁，八月庚辰朔，日有食之。

84. <span id="志第五_历二-授时历议下-84"></span>
今历推之，是月庚辰朔，加时在昼，交分十三日七千六百八十五分入食限。

85. <span id="志第五_历二-授时历议下-85"></span>
哀公十四年庚申岁，夏五月庚申朔，日有食之。

86. <span id="志第五_历二-授时历议下-86"></span>
今历推之，是月庚申朔，加时在昼，交分二十六日九千二百一分入食限。

87. <span id="志第五_历二-授时历议下-87"></span>
右《诗》、《书》所载日食二事，《春秋》二百四十二年间，凡三十有七事，以《授时历》推之，惟襄公二十一年十月庚辰朔及二十四年八月癸巳朔不入食限，盖自有历以来，无比月而食之理。其三十五食，食皆在朔，《经》或不书日，不书朔，《公羊》、《谷梁》以为食晦，二者非；《左氏》以为史官失之者，得之。其间或差一日二日者，盖由古历疏阔，置闰失当之弊，姜岌、一行已有定说。孔子作书，但因时历以书，非大义所关，故不必致详也。

88. <span id="志第五_历二-授时历议下-88"></span>
三国以来日食

89. <span id="志第五_历二-授时历议下-89"></span>
蜀章武元年辛丑，六月戊辰晦，时加未。

90. <span id="志第五_历二-授时历议下-90"></span>
《授时历》，食甚未五刻。

91. <span id="志第五_历二-授时历议下-91"></span>
《大明历》，食甚未五刻。

92. <span id="志第五_历二-授时历议下-92"></span>
右皆亲。二历推戊辰皆七月朔。

93. <span id="志第五_历二-授时历议下-93"></span>
魏黄初三年壬寅，十一月庚申晦食，时加西南维。

94. <span id="志第五_历二-授时历议下-94"></span>
《授时历》，食甚申二刻。

95. <span id="志第五_历二-授时历议下-95"></span>
《大明历》，食甚申三刻。

96. <span id="志第五_历二-授时历议下-96"></span>
右《授时》亲，《大明》次亲。二历推庚申皆十二月朔。

97. <span id="志第五_历二-授时历议下-97"></span>
梁中大通五年癸丑，四月己未朔食，在丙。

98. <span id="志第五_历二-授时历议下-98"></span>
《授时历》，亏初午四刻。

99. <span id="志第五_历二-授时历议下-99"></span>
《大明历》，亏初午四刻。

100. <span id="志第五_历二-授时历议下-100"></span>
右皆亲。

101. <span id="志第五_历二-授时历议下-101"></span>
太清元年丁卯，正月己亥朔食，时加申。

102. <span id="志第五_历二-授时历议下-102"></span>
《授时历》，食甚申一刻。

103. <span id="志第五_历二-授时历议下-103"></span>
《大明历》，食甚申三刻。

104. <span id="志第五_历二-授时历议下-104"></span>
右《授时》次亲，《大明》亲。

105. <span id="志第五_历二-授时历议下-105"></span>
陈太建八年丙申，六月戊申朔食，于卯甲间。

106. <span id="志第五_历二-授时历议下-106"></span>
《授时历》，食甚卯二刻。

107. <span id="志第五_历二-授时历议下-107"></span>
《大明历》，食甚卯四刻。

108. <span id="志第五_历二-授时历议下-108"></span>
右《授时》次亲，《大明》疏远。

109. <span id="志第五_历二-授时历议下-109"></span>
唐永隆元年庚辰，十一月壬申朔食，巳四刻甚。

110. <span id="志第五_历二-授时历议下-110"></span>
《授时历》，食甚巳七刻。

111. <span id="志第五_历二-授时历议下-111"></span>
《大明历》，食甚巳五刻。

112. <span id="志第五_历二-授时历议下-112"></span>
右《授时》疏，《大明》亲。

113. <span id="志第五_历二-授时历议下-113"></span>
开耀元年辛巳，十月丙寅朔食，巳初甚。

114. <span id="志第五_历二-授时历议下-114"></span>
《授时历》，食甚辰正三刻。

115. <span id="志第五_历二-授时历议下-115"></span>
《大明历》，食甚辰正一刻。

116. <span id="志第五_历二-授时历议下-116"></span>
右《授时》亲，《大明》疏。

117. <span id="志第五_历二-授时历议下-117"></span>
嗣圣八年辛卯，四月壬寅朔食，卯二刻甚。

118. <span id="志第五_历二-授时历议下-118"></span>
《授时历》，食甚寅八刻。

119. <span id="志第五_历二-授时历议下-119"></span>
《大明历》，食甚卯初刻。

120. <span id="志第五_历二-授时历议下-120"></span>
右皆次亲。

121. <span id="志第五_历二-授时历议下-121"></span>
十七年庚子，五月己酉朔食，申初甚。

122. <span id="志第五_历二-授时历议下-122"></span>
《授时历》，食甚申初二刻。

123. <span id="志第五_历二-授时历议下-123"></span>
《大明历》，食甚申正初刻。

124. <span id="志第五_历二-授时历议下-124"></span>
右《授时》次亲，《大明》疏远。

125. <span id="志第五_历二-授时历议下-125"></span>
十九年壬寅，九月乙丑朔食，申三刻甚。

126. <span id="志第五_历二-授时历议下-126"></span>
《授时历》，食甚申一刻。

127. <span id="志第五_历二-授时历议下-127"></span>
《大明历》，食甚申四刻。

128. <span id="志第五_历二-授时历议下-128"></span>
右《授时》次亲，《大明》亲。

129. <span id="志第五_历二-授时历议下-129"></span>
景龙元年丁未，六月丁卯朔食，午正甚。

130. <span id="志第五_历二-授时历议下-130"></span>
《授时历》，食甚午正二刻。

131. <span id="志第五_历二-授时历议下-131"></span>
《大明历》，食甚未初初刻。

132. <span id="志第五_历二-授时历议下-132"></span>
右《授时》次亲，《大明》疏远。

133. <span id="志第五_历二-授时历议下-133"></span>
开元九年辛酉，九月乙巳朔食，午正后三刻甚。

134. <span id="志第五_历二-授时历议下-134"></span>
《授时历》，食甚午正一刻。

135. <span id="志第五_历二-授时历议下-135"></span>
《大明历》，食甚午正二刻。

136. <span id="志第五_历二-授时历议下-136"></span>
右《授时》次亲，《大明》亲。

137. <span id="志第五_历二-授时历议下-137"></span>
宋庆历六年丙戌，三月辛巳朔食，申正三刻复满。

138. <span id="志第五_历二-授时历议下-138"></span>
《授时历》，复满申正三刻。

139. <span id="志第五_历二-授时历议下-139"></span>
《大明历》，复满申正一刻。

140. <span id="志第五_历二-授时历议下-140"></span>
右《授时》密合，《大明》次亲。

141. <span id="志第五_历二-授时历议下-141"></span>
皇祐元年己丑，正月甲午朔食，午正甚。

142. <span id="志第五_历二-授时历议下-142"></span>
《授时历》，食甚午初三刻。

143. <span id="志第五_历二-授时历议下-143"></span>
《大明历》，食甚午正初刻。

144. <span id="志第五_历二-授时历议下-144"></span>
右《授时》亲，《大明》密合。

145. <span id="志第五_历二-授时历议下-145"></span>
五年癸巳岁，十月丙申朔食，未一刻甚。

146. <span id="志第五_历二-授时历议下-146"></span>
《授时历》，食甚未三刻。

147. <span id="志第五_历二-授时历议下-147"></span>
《大明历》，食甚未初刻。

148. <span id="志第五_历二-授时历议下-148"></span>
右《授时》次亲，《大明》亲。

149. <span id="志第五_历二-授时历议下-149"></span>
至和元年甲午，四月甲午朔食，申正一刻甚。

150. <span id="志第五_历二-授时历议下-150"></span>
《授时历》，食甚申正一刻。

151. <span id="志第五_历二-授时历议下-151"></span>
《大明历》，食甚申正二刻。

152. <span id="志第五_历二-授时历议下-152"></span>
右《授时》密合，《大明》亲。

153. <span id="志第五_历二-授时历议下-153"></span>
嘉祐四年己亥，正月丙申朔食，未三刻复满。

154. <span id="志第五_历二-授时历议下-154"></span>
《授时历》，复满未初二刻。

155. <span id="志第五_历二-授时历议下-155"></span>
《大明历》，复满未初二刻。

156. <span id="志第五_历二-授时历议下-156"></span>
右皆亲。

157. <span id="志第五_历二-授时历议下-157"></span>
六年辛丑，六月壬子朔食，未初亏初。

158. <span id="志第五_历二-授时历议下-158"></span>
《授时历》，亏初未初刻。

159. <span id="志第五_历二-授时历议下-159"></span>
《大明历》，亏初未一刻。

160. <span id="志第五_历二-授时历议下-160"></span>
右《授时》亲，《大明》次亲。

161. <span id="志第五_历二-授时历议下-161"></span>
治平三年丙午，九月壬子朔食，未二刻甚。

162. <span id="志第五_历二-授时历议下-162"></span>
《授时历》，食甚未三刻。

163. <span id="志第五_历二-授时历议下-163"></span>
《大明历》，食甚未四刻。

164. <span id="志第五_历二-授时历议下-164"></span>
右《授时》亲，《大明》次亲。

165. <span id="志第五_历二-授时历议下-165"></span>
熙宁二年己酉，七月乙丑朔食，辰三刻甚。

166. <span id="志第五_历二-授时历议下-166"></span>
《授时历》，食甚辰五刻。

167. <span id="志第五_历二-授时历议下-167"></span>
《大明历》，食甚辰四刻。

168. <span id="志第五_历二-授时历议下-168"></span>
右《授时》次亲，《大明》亲。

169. <span id="志第五_历二-授时历议下-169"></span>
元丰三年庚申，十一月己丑朔食，巳六刻甚。

170. <span id="志第五_历二-授时历议下-170"></span>
《授时历》，食甚巳五刻。

171. <span id="志第五_历二-授时历议下-171"></span>
《大明历》，食甚巳二刻。

172. <span id="志第五_历二-授时历议下-172"></span>
右《授时》亲，《大明》疏远。

173. <span id="志第五_历二-授时历议下-173"></span>
绍圣元年甲戌，三月壬申朔食，未六刻甚。

174. <span id="志第五_历二-授时历议下-174"></span>
《授时历》，食甚未五刻。

175. <span id="志第五_历二-授时历议下-175"></span>
《大明历》，食甚未五刻。

176. <span id="志第五_历二-授时历议下-176"></span>
右皆亲。

177. <span id="志第五_历二-授时历议下-177"></span>
大观元年丁亥，十一月壬子朔食，未二刻亏初，未八刻甚，申六刻复满。

178. <span id="志第五_历二-授时历议下-178"></span>
《授时历》，亏初未三刻，食甚申初刻，复满申六刻。

179. <span id="志第五_历二-授时历议下-179"></span>
《大明历》，亏初未初刻，食甚未七刻，复满申五刻。

180. <span id="志第五_历二-授时历议下-180"></span>
右《授时历》亏初、食甚皆亲，复满密合；《大明》亏初次亲，食甚、复满皆亲。

181. <span id="志第五_历二-授时历议下-181"></span>
绍兴三十二年壬午，正月戊辰朔食，申初亏初。

182. <span id="志第五_历二-授时历议下-182"></span>
《授时历》，亏初申一刻。

183. <span id="志第五_历二-授时历议下-183"></span>
《大明历》，亏初未七刻。

184. <span id="志第五_历二-授时历议下-184"></span>
右皆亲。

185. <span id="志第五_历二-授时历议下-185"></span>
淳熙十年癸卯，十一月壬戌朔食，巳正二刻甚。

186. <span id="志第五_历二-授时历议下-186"></span>
《授时历》，食甚巳正二刻。

187. <span id="志第五_历二-授时历议下-187"></span>
《大明历》，食甚巳正一刻。

188. <span id="志第五_历二-授时历议下-188"></span>
右《授时》密合，《大明》亲。

189. <span id="志第五_历二-授时历议下-189"></span>
庆元元年乙卯，三月丙戌朔食，午初二刻亏初。

190. <span id="志第五_历二-授时历议下-190"></span>
《授时历》，亏初午初一刻。

191. <span id="志第五_历二-授时历议下-191"></span>
《大明历》，亏初午初二刻。

192. <span id="志第五_历二-授时历议下-192"></span>
右《授时》亏初亲，《大明》亏初密合。

193. <span id="志第五_历二-授时历议下-193"></span>
嘉泰二年壬戌，五月甲辰朔食，午初一刻亏初。

194. <span id="志第五_历二-授时历议下-194"></span>
《授时历》，亏初巳正三刻。

195. <span id="志第五_历二-授时历议下-195"></span>
《大明历》，亏初午初三刻。

196. <span id="志第五_历二-授时历议下-196"></span>
右皆亲。

197. <span id="志第五_历二-授时历议下-197"></span>
嘉定九年丙子，二月甲申朔食，申正四刻甚。

198. <span id="志第五_历二-授时历议下-198"></span>
《授时历》，食甚申正三刻。

199. <span id="志第五_历二-授时历议下-199"></span>
《大明历》，食甚申正二刻。

200. <span id="志第五_历二-授时历议下-200"></span>
右《授时》亲，《大明》次亲。

201. <span id="志第五_历二-授时历议下-201"></span>
淳祐三年癸卯，三月丁丑朔食，巳初二刻甚。

202. <span id="志第五_历二-授时历议下-202"></span>
《授时历》，食甚巳初一刻。

203. <span id="志第五_历二-授时历议下-203"></span>
《大明历》，食甚巳初初刻。

204. <span id="志第五_历二-授时历议下-204"></span>
右《授时》亲，《大明》次亲。

205. <span id="志第五_历二-授时历议下-205"></span>
本朝中统元年庚申，三月戊辰朔食，申正二刻甚。

206. <span id="志第五_历二-授时历议下-206"></span>
《授时历》，食甚申正一刻。

207. <span id="志第五_历二-授时历议下-207"></span>
《大明历》，食甚申初三刻。

208. <span id="志第五_历二-授时历议下-208"></span>
右《授时》亲，《大明》疏。

209. <span id="志第五_历二-授时历议下-209"></span>
至元十四年丁丑，十月丙辰朔食，午正初刻亏初，未初一刻食甚，未正二刻复满。

210. <span id="志第五_历二-授时历议下-210"></span>
《授时历》，亏初午正初刻，食甚未初一刻，复满未正一刻。

211. <span id="志第五_历二-授时历议下-211"></span>
《大明历》，亏初午正三刻，食甚未正一刻，复满申初二刻。

212. <span id="志第五_历二-授时历议下-212"></span>
右《授时》亏初、食甚皆密合，复满亲；《大明》亏初疏，食甚、复满皆疏远。

213. <span id="志第五_历二-授时历议下-213"></span>
前代考古交食，同刻者为密合，相较一刻为亲，二刻为次亲，三刻为疏，四刻为疏远。今《授时》、《大明》校古日食，上自后汉章武元年，下讫本朝，计三十五事。密合者，《授时》七，《大明》二。亲者，《授时》十有七，《大明》十有六。次亲者，《授时》十，《大明》八。疏者，《授时》一，《大明》三。疏远者，《授时》无，《大明》六。

214. <span id="志第五_历二-授时历议下-214"></span>
前代月食

215. <span id="志第五_历二-授时历议下-215"></span>
宋元嘉十一年甲戌，七月丙子望食，四更二唱亏初，四更四唱食既。

216. <span id="志第五_历二-授时历议下-216"></span>
《授时历》，亏初四更三点，食既在四更四点。

217. <span id="志第五_历二-授时历议下-217"></span>
《大明历》，亏初在四更二点，食既在四更五点。

218. <span id="志第五_历二-授时历议下-218"></span>
右《授时》亏初亲，食既密合；《大明》亏初密合，食既亲。

219. <span id="志第五_历二-授时历议下-219"></span>
十三年丙子，十二月癸巳望食，一更三唱食既。

220. <span id="志第五_历二-授时历议下-220"></span>
《授时历》，食既在一更三点。

221. <span id="志第五_历二-授时历议下-221"></span>
《大明历》，食既在一更四点。

222. <span id="志第五_历二-授时历议下-222"></span>
右《授时》密合，《大明》亲。

223. <span id="志第五_历二-授时历议下-223"></span>
十四年丁丑，十一月丁亥望食，二更四唱亏初，三更一唱食既。

224. <span id="志第五_历二-授时历议下-224"></span>
《授时历》，亏初在二更五点，食既在三更二点。

225. <span id="志第五_历二-授时历议下-225"></span>
《大明历》，亏初在二更四点，食既在三更二点。

226. <span id="志第五_历二-授时历议下-226"></span>
右《授时》亏初、食既皆亲；《大明》亏初密合，食既亲。

227. <span id="志第五_历二-授时历议下-227"></span>
梁中大通二年庚戌，五月庚寅望月食，在子。

228. <span id="志第五_历二-授时历议下-228"></span>
《授时历》，食甚在子正初刻。

229. <span id="志第五_历二-授时历议下-229"></span>
《大明历》，食甚在子正初刻。

230. <span id="志第五_历二-授时历议下-230"></span>
右皆密合。

231. <span id="志第五_历二-授时历议下-231"></span>
大同九年癸亥，三月乙巳望食，三更三唱亏初。

232. <span id="志第五_历二-授时历议下-232"></span>
《授时历》，亏初三更一点。

233. <span id="志第五_历二-授时历议下-233"></span>
《大明历》，亏初三更三点。

234. <span id="志第五_历二-授时历议下-234"></span>
右《授时》次亲，《大明》密合。

235. <span id="志第五_历二-授时历议下-235"></span>
隋开皇十二年壬子，七月己未望食，一更三唱亏初。

236. <span id="志第五_历二-授时历议下-236"></span>
《授时历》，亏初在一更四点。

237. <span id="志第五_历二-授时历议下-237"></span>
《大明历》，亏初在一更五点。

238. <span id="志第五_历二-授时历议下-238"></span>
右《授时》亲，《大明》次亲。

239. <span id="志第五_历二-授时历议下-239"></span>
十五年乙卯，十一月庚午望食，一更四点亏初，二更三点食甚，三更一点复满。

240. <span id="志第五_历二-授时历议下-240"></span>
《授时历》，亏初在一更三点，食甚在二更二点，复满在二更五点。

241. <span id="志第五_历二-授时历议下-241"></span>
《大明历》，亏初在一更五点，食甚在二更三点，复满在二更五点。

242. <span id="志第五_历二-授时历议下-242"></span>
右《授时》亏初、食甚、复满皆亲；《大明》亏初、复满皆亲，食甚密合。

243. <span id="志第五_历二-授时历议下-243"></span>
十六年丙辰，十一月甲子望食，四更三筹复满。

244. <span id="志第五_历二-授时历议下-244"></span>
《授时历》，复满在四更四点。

245. <span id="志第五_历二-授时历议下-245"></span>
《大明历》，复满在四更五点。

246. <span id="志第五_历二-授时历议下-246"></span>
右《授时》亲，《大明》次亲。

247. <span id="志第五_历二-授时历议下-247"></span>
后汉天福十二年丁未，十二月乙未望食，四更四点亏初。

248. <span id="志第五_历二-授时历议下-248"></span>
《授时历》，亏初四更五点。

249. <span id="志第五_历二-授时历议下-249"></span>
《大明历》，亏初四更一点。

250. <span id="志第五_历二-授时历议下-250"></span>
右《授时》亲，《大明》次亲。

251. <span id="志第五_历二-授时历议下-251"></span>
宋皇祐四年壬辰，十一月丙辰望食，寅四刻亏初。

252. <span id="志第五_历二-授时历议下-252"></span>
《授时历》，亏初在寅二刻。

253. <span id="志第五_历二-授时历议下-253"></span>
《大明历》，亏初在寅一刻。

254. <span id="志第五_历二-授时历议下-254"></span>
右《授时》次亲，《大明》疏。

255. <span id="志第五_历二-授时历议下-255"></span>
嘉祐八年癸卯，十月癸未望食，卯七刻甚。

256. <span id="志第五_历二-授时历议下-256"></span>
《授时历》，食甚在辰初刻。

257. <span id="志第五_历二-授时历议下-257"></span>
《大明历》，食甚在辰初刻。

258. <span id="志第五_历二-授时历议下-258"></span>
右皆亲。

259. <span id="志第五_历二-授时历议下-259"></span>
熙宁二年己酉，闰十一月丁未望食，亥六刻亏初，子五刻食甚，丑四刻复满。

260. <span id="志第五_历二-授时历议下-260"></span>
《授时历》，亏初在亥六刻，食甚在子五刻，复满在丑三刻。

261. <span id="志第五_历二-授时历议下-261"></span>
《大明历》，亏初在子初刻，食甚在子六刻，复满在丑四刻。

262. <span id="志第五_历二-授时历议下-262"></span>
右《授时》亏初、食甚密合，复满亲；《大明》亏初次亲，食甚亲，复满密合。

263. <span id="志第五_历二-授时历议下-263"></span>
四年辛亥，十一月丙申望食，卯二刻亏初，卯六刻甚。

264. <span id="志第五_历二-授时历议下-264"></span>
《授时历》，亏初在卯初刻，食甚在卯五刻。

265. <span id="志第五_历二-授时历议下-265"></span>
《大明历》，亏初在卯四刻，食甚在卯七刻。

266. <span id="志第五_历二-授时历议下-266"></span>
右亏初皆次亲，食甚皆亲。

267. <span id="志第五_历二-授时历议下-267"></span>
六年癸丑，三月戊午望食，亥一刻亏初，亥六刻甚，子四刻复满。

268. <span id="志第五_历二-授时历议下-268"></span>
《授时历》，亏初在戌七刻，食甚在亥五刻，复满在子三刻。

269. <span id="志第五_历二-授时历议下-269"></span>
《大明历》，亏初在亥二刻，食甚在亥七刻，复满在子四刻。

270. <span id="志第五_历二-授时历议下-270"></span>
右《授时》亏初次亲，食甚、复满皆亲；《大明》亏初、食甚皆亲，复满密合。

271. <span id="志第五_历二-授时历议下-271"></span>
七年甲寅，九月己酉望食，四更五点亏初，五更三点食既。

272. <span id="志第五_历二-授时历议下-272"></span>
《授时历》，亏初在四更五点，食既在五更三点。

273. <span id="志第五_历二-授时历议下-273"></span>
《大明历》，亏初在四更三点，食既在五更二点。

274. <span id="志第五_历二-授时历议下-274"></span>
右《授时》亏初、食既皆密合；《大明》亏初次亲，食既亲。

275. <span id="志第五_历二-授时历议下-275"></span>
崇宁四年乙酉，十二月戊寅望食，酉三刻甚，戌初刻复满。

276. <span id="志第五_历二-授时历议下-276"></span>
《授时历》，食甚在酉一刻，复满在酉七刻。

277. <span id="志第五_历二-授时历议下-277"></span>
《大明历》，食甚在酉三刻，复满在戌二刻。

278. <span id="志第五_历二-授时历议下-278"></span>
右《授时》食甚、复满皆次亲；《大明》食甚密合，复满次亲。

279. <span id="志第五_历二-授时历议下-279"></span>
本朝至元七年庚午，三月乙卯望食，丑三刻亏初，寅初刻食甚，寅六刻复满。

280. <span id="志第五_历二-授时历议下-280"></span>
《授时历》，亏初在丑二刻，食甚在寅初刻，复满在寅六刻。

281. <span id="志第五_历二-授时历议下-281"></span>
《大明历》，亏初在丑四刻，食甚在寅一刻，复满在寅七刻。

282. <span id="志第五_历二-授时历议下-282"></span>
右《授时》亏初亲，食甚、复满密合；《大明》亏初、食甚、复满皆亲。

283. <span id="志第五_历二-授时历议下-283"></span>
九年壬申，七月辛未望食，丑初刻亏初，丑六刻食甚，寅三刻复满。

284. <span id="志第五_历二-授时历议下-284"></span>
《授时历》，亏初在子七刻，食甚在丑四刻，复满在寅一刻。

285. <span id="志第五_历二-授时历议下-285"></span>
《大明历》，亏初在丑二刻，食甚在丑六刻，复满在寅二刻。

286. <span id="志第五_历二-授时历议下-286"></span>
右《授时》亏初亲，食甚、复满皆次亲；《大明》亏初次亲，食甚密合，复满亲。

287. <span id="志第五_历二-授时历议下-287"></span>
十四年丁丑，四月癸酉望食，子六刻亏初，丑三刻食既，丑五刻甚，丑七刻生光，寅四刻复满。

288. <span id="志第五_历二-授时历议下-288"></span>
《授时历》，亏初在子六刻，食既在丑四刻，食甚在丑五刻，生光丑六刻，复满寅四刻。

289. <span id="志第五_历二-授时历议下-289"></span>
《大明历》，亏初在丑初刻，食既丑七刻，食甚在丑七刻，生光在丑八刻，复满寅六刻。

290. <span id="志第五_历二-授时历议下-290"></span>
右《授时》亏初、食甚、复满皆密合，食既、生光皆亲；《大明》亏初、食甚、复满皆次亲，食既疏远，生光亲。

291. <span id="志第五_历二-授时历议下-291"></span>
十六年己卯，二月癸酉望食，子五刻亏初，丑二刻甚，丑七刻复满。

292. <span id="志第五_历二-授时历议下-292"></span>
《授时历》，亏初在子五刻，食甚在丑二刻，复满在丑七刻。

293. <span id="志第五_历二-授时历议下-293"></span>
《大明历》，亏初在子七刻，食甚在丑三刻，复满在丑七刻。

294. <span id="志第五_历二-授时历议下-294"></span>
右《授时》亏初、食甚、复满皆密合；《大明》亏初次亲，食甚亲，复满密合。

295. <span id="志第五_历二-授时历议下-295"></span>
八月己丑望食，丑五刻亏初，寅初刻甚，寅四刻复满。

296. <span id="志第五_历二-授时历议下-296"></span>
《授时历》，亏初在丑三刻，食甚在寅初刻，复满在寅四刻。

297. <span id="志第五_历二-授时历议下-297"></span>
《大明历》，亏初在丑七刻，食甚在寅二刻，复满在寅四刻。

298. <span id="志第五_历二-授时历议下-298"></span>
右《授时》亏初次亲，食甚、复满皆密合；《大明》亏初、食甚皆次亲，复满密合。

299. <span id="志第五_历二-授时历议下-299"></span>
十七年庚辰，八月甲申望食，在昼，戌一刻复满。

300. <span id="志第五_历二-授时历议下-300"></span>
《授时历》，复满在戌一刻。

301. <span id="志第五_历二-授时历议下-301"></span>
《大明历》，复满在戌四刻。

302. <span id="志第五_历二-授时历议下-302"></span>
右《授时》密合，《大明》疏。

303. <span id="志第五_历二-授时历议下-303"></span>
已上四十五事，密合者，《授时》十有八，《大明》十有一；亲者，《授时》十有八，《大明》十有七；次亲者，《授时》九，《大明》十有四；疏者，《授时》无，《大明》二；疏远者，《授时》无，《大明》一。

304. <span id="志第五_历二-授时历议下-304"></span>
定朔

305. <span id="志第五_历二-授时历议下-305"></span>
日平行一度，月平行十三度十九分度之七，一昼夜之间，月先日十二度有奇，历二十九日五十三刻，复追及日，与之同度，是谓经朔。经朔云者，谓合朔大量不出此也。日有盈缩，月有迟疾，以盈缩迟疾之数损益之，始为定朔。

306. <span id="志第五_历二-授时历议下-306"></span>
古人立法，简而未密，初用平朔，一大一小，故日食有在朔二，月食有在望前后者。汉张衡以月行迟疾，分为九道；宋何承天以日行盈缩，推定小余；故月有三大二小。隋刘孝孙、刘焯欲遵用其法，时议排抵，以为迂怪，卒不能行。唐傅仁均始采用之，至贞观十九年九月后，四月频大，复用平朔。讫麟德元年，始用李淳风《甲子元历》，定朔之法遂行。淳风又以晦月频见，故立进朔之法，谓朔日小余在日法四分之三已上者，虚进一日，后代皆循用之。然虞絪尝曰：“朔在会同，苟躔次既合，何疑于频大；日月相离，何拘于间小。”一行亦曰：“天事诚密，虽四大三小，庸何伤。”今但取辰集时刻所在之日以为定朔，朔虽小余在进限，亦不之进，甚矣，人之安于故习也。

307. <span id="志第五_历二-授时历议下-307"></span>
初历法用平朔，止知一大一小，为法之不可易，初闻三大二小之说，皆不以为然。自有历以来，下讫麟德，而定朔始行，四大三小，理数自然，唐人弗克若天，而止用平朔。迨本朝至元，而常议方革。至如进朔之意，止欲避晦日月见，殊不思合朔在酉戌亥，距前日之卯十八九辰矣，若进一日，则晦不见月，此论诚然。苟合朔在辰申之间，法不当进，距前日之卯已逾十四五度，则月见于晦，庸得免乎？且月之隐见，本天道之自然，朔之进退，出入为之牵强，孰若废人用天，不复虚进，为得其实哉。至理所在，奚恤乎人言，可为知者道也。

308. <span id="志第五_历二-授时历议下-308"></span>
不用积年日法

309. <span id="志第五_历二-授时历议下-309"></span>
历法之作，所以步日月之躔离，候气朔之盈虚，不揆其端，无以测知天道，而与之吻合；然日月之行迟速不同，气朔之运参差不一，昔人立法，必推求往古生数之始，谓之演纪上元。当斯之际，日月五星同度，如合璧连珠然。惟其世代绵远，驯积其数至逾亿万，后人厌其布算繁多，互相推考，断截其数而增损日法，以为得改宪之术，此历代积年日法所以不能相同者也。然行之未远，浸复差失，盖天道自然，岂人为附会所能苟合哉？夫七政运行于天，进退自有常度，苟原始要终，候验周匝，则象数昭著，有不容隐者，又何必舍目前简易之法，而求亿万年宏阔之术哉？

310. <span id="志第五_历二-授时历议下-310"></span>
今《授时历》以至元辛巳为元，所用之数，一本诸天，秒而分，分而刻，刻而日，皆以百为率，比之他历积年日法，推演附会，出于人为者，为得自然。

311. <span id="志第五_历二-授时历议下-311"></span>
或曰：“昔人谓建历之本，必先立元，元正然后定日法，法定然后度周天以定分至，然则历之有积年日法尚矣。自黄帝以来，诸历转相祖述，殆七八十家，未闻舍此而能成者。今一切削去，无乃昧于本原，而考求未得其方欤？”是殆不然。晋杜预有云：“治历者，当顺天以求合，非为合以验天。”前代演积之法，不过为合验天耳。今以旧历颇疏，乃命厘正，法之不密，在所必更，奚暇踵故习哉。遂取汉以来诸历积年日法及行用年数，具列于后，仍附演积数法，以释或者之疑。

312. <span id="志第五_历二-授时历议下-312"></span>
《三统历》西汉太初元年丁丑邓平造，行一百八十八年，至东汉元和乙酉，后天七十八刻。

313. <span id="志第五_历二-授时历议下-313"></span>
积年，十一四万四千五百一十一。

314. <span id="志第五_历二-授时历议下-314"></span>
日法，八十一。

315. <span id="志第五_历二-授时历议下-315"></span>
《四分历》，东汉元和二年乙酉编 造，行一百二十一年，至建安丙戌，后天七刻。

316. <span id="志第五_历二-授时历议下-316"></span>
积年，一万五百六十一。

317. <span id="志第五_历二-授时历议下-317"></span>
日法，四。

318. <span id="志第五_历二-授时历议下-318"></span>
《乾象历》建安十一年丙戌刘洪造,行三十一年，魏景初丁巳，后天七刻。

319. <span id="志第五_历二-授时历议下-319"></span>
积年，八千四百五十二。

320. <span id="志第五_历二-授时历议下-320"></span>
日法，一千四百五十七。

321. <span id="志第五_历二-授时历议下-321"></span>
《景初历》魏景初元年丁巳杨伟造，行二百六年，至宋元嘉癸未，先天五十刻。

322. <span id="志第五_历二-授时历议下-322"></span>
积年，五千八十九。

323. <span id="志第五_历二-授时历议下-323"></span>
日法，四千五百五十九。

324. <span id="志第五_历二-授时历议下-324"></span>
《元嘉历》宋元嘉二十年癸未何承天造，行二十年，至大明七年癸卯，先天五十刻。

325. <span id="志第五_历二-授时历议下-325"></span>
积年，六千五百四十一。

326. <span id="志第五_历二-授时历议下-326"></span>
日法，七百五十二。

327. <span id="志第五_历二-授时历议下-327"></span>
《大明历》宋大明七年癸卯宋祖冲之造,行五十八年，至魏正光辛丑， 后天二十九刻。

328. <span id="志第五_历二-授时历议下-328"></span>
积年，五万二千七百五十七。

329. <span id="志第五_历二-授时历议下-329"></span>
日法，三千九百三十九。

330. <span id="志第五_历二-授时历议下-330"></span>
《正光历》后魏正光二年辛丑李业兴造，行一十九年，至兴和庚申，先天十三刻。

331. <span id="志第五_历二-授时历议下-331"></span>
积年，一十六万八千五百九。

332. <span id="志第五_历二-授时历议下-332"></span>
日法，七万四千九百五十二。

333. <span id="志第五_历二-授时历议下-333"></span>
《兴和历》兴和二年庚申李业兴造，行一十年，至齐天保庚午，先天九十九刻。

334. <span id="志第五_历二-授时历议下-334"></span>
积年，二十万四千七百三十七。

335. <span id="志第五_历二-授时历议下-335"></span>
日法，二十万八千五百三十。

336. <span id="志第五_历二-授时历议下-336"></span>
《天保历》北齐天保元年庚午宋景业造，行一十七年，至周天和丙戌，后天一日八十七刻。

337. <span id="志第五_历二-授时历议下-337"></span>
积年，一十一万一千二百五十七。

338. <span id="志第五_历二-授时历议下-338"></span>
日法，二万三千六百六十。

339. <span id="志第五_历二-授时历议下-339"></span>
《天和历》后周天和元年丙戌甄鸾造，行一十三年，至大象己亥，先天四十刻。

340. <span id="志第五_历二-授时历议下-340"></span>
积年，八十七万六千五百七。

341. <span id="志第五_历二-授时历议下-341"></span>
日法，二万三千四百六十。

342. <span id="志第五_历二-授时历议下-342"></span>
《大象历》大象元年己亥马显造，行五年，至隋开皇甲辰，后天十刻。

343. <span id="志第五_历二-授时历议下-343"></span>
积年，四万二千二百五十五。

344. <span id="志第五_历二-授时历议下-344"></span>
日法，一万二千九百九十二。

345. <span id="志第五_历二-授时历议下-345"></span>
《开皇历》隋开皇四年甲辰张宾造，行二十四年，至大业戊辰，后天七刻。

346. <span id="志第五_历二-授时历议下-346"></span>
积年，四百一十二万九千六百九十七。

347. <span id="志第五_历二-授时历议下-347"></span>
日法，一十万二千九百六十。

348. <span id="志第五_历二-授时历议下-348"></span>
《大业历》大业四年戊辰张胄玄造，行一十一年，至唐武德己卯，后天七刻。

349. <span id="志第五_历二-授时历议下-349"></span>
积年，一百四十二万八千三百一十七。

350. <span id="志第五_历二-授时历议下-350"></span>
日法，一千一百四十四。

351. <span id="志第五_历二-授时历议下-351"></span>
《戊寅历》唐武德二年己卯道士傅仁均造，行四十六年，至麟德乙丑，后天四十七刻。

352. <span id="志第五_历二-授时历议下-352"></span>
积年，一十六万五千三。

353. <span id="志第五_历二-授时历议下-353"></span>
日法，一万三千六。

354. <span id="志第五_历二-授时历议下-354"></span>
《麟德历》麟德二年乙丑李淳风造，行六十三年，至开元戊辰，后天一十二刻。

355. <span id="志第五_历二-授时历议下-355"></span>
积年，二十七万四百九十七。

356. <span id="志第五_历二-授时历议下-356"></span>
日法，一千三百四十。

357. <span id="志第五_历二-授时历议下-357"></span>
《大衍历》开元十六年戊辰僧一行造，行三十四年，至宝应壬寅，先天一十三刻。

358. <span id="志第五_历二-授时历议下-358"></span>
积年，九千六百九十六万二千二百九十七。

359. <span id="志第五_历二-授时历议下-359"></span>
日法，三千四十。

360. <span id="志第五_历二-授时历议下-360"></span>
《五纪历》宝应元年壬寅郭献之造，行二十三年，至贞元乙丑，后天二十四刻。

361. <span id="志第五_历二-授时历议下-361"></span>
积年，二十七万四百九十七。

362. <span id="志第五_历二-授时历议下-362"></span>
日法，一千三百四十。

363. <span id="志第五_历二-授时历议下-363"></span>
《贞元历》贞元元年乙丑徐承嗣造，行三十七年，至长庆壬寅，先天十五刻。

364. <span id="志第五_历二-授时历议下-364"></span>
积年，四十万三千三百九十七。

365. <span id="志第五_历二-授时历议下-365"></span>
日法，一千九十五。

366. <span id="志第五_历二-授时历议下-366"></span>
《宣明历》长庆二年壬寅徐昂造，行七十一年，至景福癸丑，先天四刻。

367. <span id="志第五_历二-授时历议下-367"></span>
积年，七百七万五百九十七。

368. <span id="志第五_历二-授时历议下-368"></span>
日法，八千四百。

369. <span id="志第五_历二-授时历议下-369"></span>
《崇玄历》景福二年癸丑边冈造，行十四年，后六十三年，至周显德丙辰，先天四刻。

370. <span id="志第五_历二-授时历议下-370"></span>
积年，五千三百九十四万七千六百九十七。

371. <span id="志第五_历二-授时历议下-371"></span>
日法，一万三千五百。

372. <span id="志第五_历二-授时历议下-372"></span>
《钦天历》五代周显德三年丙辰王朴造，行五年，至宋建隆庚申，先天二刻。

373. <span id="志第五_历二-授时历议下-373"></span>
积年，七千二百六十九万八千七百七十七。

374. <span id="志第五_历二-授时历议下-374"></span>
日法，七千二百。

375. <span id="志第五_历二-授时历议下-375"></span>
《应天历》宋建隆元年庚申王处讷造，行二十一年，至太平兴国辛巳，后天二刻。

376. <span id="志第五_历二-授时历议下-376"></span>
积年，四百八十二万五千八百七十七。

377. <span id="志第五_历二-授时历议下-377"></span>
日法，一万单二。

378. <span id="志第五_历二-授时历议下-378"></span>
《乾元历》太平兴国六年辛巳吴昭素造，行二十年，至咸平辛丑，合。

379. <span id="志第五_历二-授时历议下-379"></span>
积年，三千五十四万四千二百七十七。

380. <span id="志第五_历二-授时历议下-380"></span>
日法，二千九百四十。

381. <span id="志第五_历二-授时历议下-381"></span>
《仪天历》咸平四年辛丑史序造，行二十三年，至天圣甲子，合。

382. <span id="志第五_历二-授时历议下-382"></span>
积年，七十一万六千七百七十七。

383. <span id="志第五_历二-授时历议下-383"></span>
日法，一万一百。

384. <span id="志第五_历二-授时历议下-384"></span>
《崇天历》天圣二年甲子宋行古造，行四十年，至治平甲辰，后天五十四刻。

385. <span id="志第五_历二-授时历议下-385"></span>
积年，九千七百五十五万六千五百九十七。

386. <span id="志第五_历二-授时历议下-386"></span>
日法，一万五百九十。

387. <span id="志第五_历二-授时历议下-387"></span>
《明天历》治平元年甲辰周琮造，行一十年，至熙宁甲寅，合。

388. <span id="志第五_历二-授时历议下-388"></span>
积年，七十一万一千九百七十七。

389. <span id="志第五_历二-授时历议下-389"></span>
日法，三万九千。

390. <span id="志第五_历二-授时历议下-390"></span>
《奉元历》熙宁七年甲寅卫朴造，行十八年，至元祐壬申，后天七刻。

391. <span id="志第五_历二-授时历议下-391"></span>
积年，八千三百一十八万五千二百七十七。

392. <span id="志第五_历二-授时历议下-392"></span>
日法，二万三千七百。

393. <span id="志第五_历二-授时历议下-393"></span>
《观天历》元祐七年壬申皇居卿造，行一十一年，至崇宁癸未，先天六刻。

394. <span id="志第五_历二-授时历议下-394"></span>
积年，五百九十四万四千九百九十七。

395. <span id="志第五_历二-授时历议下-395"></span>
日法，一万二千三十。

396. <span id="志第五_历二-授时历议下-396"></span>
《占天历》崇宁二年癸未姚舜辅造，行三年，至丙戌，后天四刻。

397. <span id="志第五_历二-授时历议下-397"></span>
积年，二千五百五十万一千九百三十七。

398. <span id="志第五_历二-授时历议下-398"></span>
日法，二万八千八十。

399. <span id="志第五_历二-授时历议下-399"></span>
《纪元历》崇宁五年丙戌姚舜辅造，行二十一年，至金天会丁未，合。

400. <span id="志第五_历二-授时历议下-400"></span>
积年，二千八百六十一万三千四百六十七。

401. <span id="志第五_历二-授时历议下-401"></span>
日法，七千二百九十。

402. <span id="志第五_历二-授时历议下-402"></span>
《大明历》金天会五年丁未杨级造，行五十三年，至大定庚子，合。

403. <span id="志第五_历二-授时历议下-403"></span>
积年，三亿八千三百七十六万八千六百五十七。

404. <span id="志第五_历二-授时历议下-404"></span>
日法，五千二百三十。

405. <span id="志第五_历二-授时历议下-405"></span>
《重修大明历》大定二十年庚子赵知微重修，行一百一年，至元朝至元辛巳，后天一十九刻。

406. <span id="志第五_历二-授时历议下-406"></span>
积年，八千八百六十三万九千七百五十七。

407. <span id="志第五_历二-授时历议下-407"></span>
日法，五千二百三十。

408. <span id="志第五_历二-授时历议下-408"></span>
《统元历》后宋绍兴五年乙卯陈得一造，行三十二年，至乾道丁亥，合。

409. <span id="志第五_历二-授时历议下-409"></span>
积年，九千四百二十五万一千七百三十七。

410. <span id="志第五_历二-授时历议下-410"></span>
日法，六千九百三十。

411. <span id="志第五_历二-授时历议下-411"></span>
《乾道历》乾道三年丁亥刘孝荣造，行九年，至淳熙丙申，后天一刻。

412. <span id="志第五_历二-授时历议下-412"></span>
积年，九千一百六十四万五千九百三十七。

413. <span id="志第五_历二-授时历议下-413"></span>
日法，三万。

414. <span id="志第五_历二-授时历议下-414"></span>
《淳熙历》淳熙三年丙申刘孝荣造，行一十五年，至绍熙辛亥，合。

415. <span id="志第五_历二-授时历议下-415"></span>
积年，五千二百四十二万二千七十七。

416. <span id="志第五_历二-授时历议下-416"></span>
日法，五千六百四十。

417. <span id="志第五_历二-授时历议下-417"></span>
《会元历》绍熙二年辛亥刘孝荣造，行八年，至庆元己未，后天一十刻。

418. <span id="志第五_历二-授时历议下-418"></span>
积年，二千五百四十九万四千八百五十七。

419. <span id="志第五_历二-授时历议下-419"></span>
日法，三万八千七百。

420. <span id="志第五_历二-授时历议下-420"></span>
《统天历》庆元五年己未杨忠辅造，行八年，至开禧丁卯，先天六刻。

421. <span id="志第五_历二-授时历议下-421"></span>
积年，三千九百一十七。

422. <span id="志第五_历二-授时历议下-422"></span>
日法，一万二千。

423. <span id="志第五_历二-授时历议下-423"></span>
《开禧历》开禧三年丁卯鲍浣之造，行四十四年，至淳祐辛亥，后天七刻。

424. <span id="志第五_历二-授时历议下-424"></span>
积年，七百八十四万八千二百五十七。

425. <span id="志第五_历二-授时历议下-425"></span>
日法，一万六千九百。

426. <span id="志第五_历二-授时历议下-426"></span>
《淳祐历》淳祐十年庚戌李德卿造，行一年，至壬子，合。

427. <span id="志第五_历二-授时历议下-427"></span>
积年，一亿二千二十六万七千六百七十七。

428. <span id="志第五_历二-授时历议下-428"></span>
日法，三千五百三十。

429. <span id="志第五_历二-授时历议下-429"></span>
《会天历》宝祐元年癸丑谭玉造，行十八年，至咸淳辛未，后天一刻。

430. <span id="志第五_历二-授时历议下-430"></span>
积年，一千一百三十五万六千一百五十七。

431. <span id="志第五_历二-授时历议下-431"></span>
日法，九千七百四十。

432. <span id="志第五_历二-授时历议下-432"></span>
《成天历》咸淳七年辛未陈鼎造，行四年，至至元辛巳，后天一刻。

433. <span id="志第五_历二-授时历议下-433"></span>
积年，七千一百七十五万八千一百五十七。

434. <span id="志第五_历二-授时历议下-434"></span>
日法，七千四百二十。

435. <span id="志第五_历二-授时历议下-435"></span>
此下不曾行用，见于典籍经进者二历。

436. <span id="志第五_历二-授时历议下-436"></span>
《皇极历》大业间刘焯造，阻难不行，至唐武德二年己卯，先天四十三刻。

437. <span id="志第五_历二-授时历议下-437"></span>
积年，一百万九千五百一十七。

438. <span id="志第五_历二-授时历议下-438"></span>
日法，一千二百四十二。

439. <span id="志第五_历二-授时历议下-439"></span>
《乙未历》大定二十年庚子耶律履造，不曾行用，至辛巳，后天一十九刻。

440. <span id="志第五_历二-授时历议下-440"></span>
积年，四千四十五万三千一百二十六。

441. <span id="志第五_历二-授时历议下-441"></span>
日法，二万六百九十。

442. <span id="志第五_历二-授时历议下-442"></span>
《授时历》元至元十八年辛巳为元。

443. <span id="志第五_历二-授时历议下-443"></span>
积年、日法不用。

444. <span id="志第五_历二-授时历议下-444"></span>
实测到至元十八年辛巳岁。

445. <span id="志第五_历二-授时历议下-445"></span>
气应，五十五日六百分。

446. <span id="志第五_历二-授时历议下-446"></span>
闰应，二十日一千八百五十分。

447. <span id="志第五_历二-授时历议下-447"></span>
经朔，三十四日八千七百五十分。

448. <span id="志第五_历二-授时历议下-448"></span>
日法，二千一百九十，演纪上元己亥，距至元辛巳九千八百二十五万一千四百二十二算。

449. <span id="志第五_历二-授时历议下-449"></span>
气应，五十五日六百二分。

450. <span id="志第五_历二-授时历议下-450"></span>
闰应，二十日一千八百五十三分。

451. <span id="志第五_历二-授时历议下-451"></span>
经朔，三十四日八千七百四十九分。

452. <span id="志第五_历二-授时历议下-452"></span>
日法，八千二百七十，演纪上元甲子，距辛巳五百六十七万五百五十七算，日命甲子。

453. <span id="志第五_历二-授时历议下-453"></span>
气应，五十五日五百三十三分。

454. <span id="志第五_历二-授时历议下-454"></span>
闰应，二十日一千八百八分。

455. <span id="志第五_历二-授时历议下-455"></span>
经朔，三十四日八千七百二十五分。

456. <span id="志第五_历二-授时历议下-456"></span>
日法，六千五百七十，寅纪上元甲子，距辛巳三千九百七十五万二千五百三十七算。

457. <span id="志第五_历二-授时历议下-457"></span>
气应，五十五日六百三十一分。

458. <span id="志第五_历二-授时历议下-458"></span>
闰应，二十日一千九百一十九分。

459. <span id="志第五_历二-授时历议下-459"></span>
经朔，三十四日八千七百一十二分。
