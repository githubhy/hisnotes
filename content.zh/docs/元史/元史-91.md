---
weight: 92
title: 志第四十一上 百官七
---

# 志第四十一上 百官七

1. <span id="志第四十一上_百官七-1"></span>
行中书省，凡十一，秩从一品，掌国庶务，统郡县，镇边鄙，与都省为表里。

2. <span id="志第四十一上_百官七-2"></span>
国初，有征伐之役，分任军民之事，皆称行省，未有定制。中统、至元间，始分立行中书省，因事设官，官不必备，皆以省官出领其事。其丞相，皆以宰执行某处省事系衔。其后嫌于外重，改为某处行中书省。凡钱粮、兵甲、屯种、漕运、军国重事，无不领之。至元二十四年，改行尚书省，寻复如旧。至大二年，又改行尚书省，二年复如旧。每省丞相一员，从一品；平章二员，从一品；右丞一员，左丞一员，正二品；参知政事二员，从二品，甘肃、岭北二省各减一员；郎中二员，从五品；员外郎二员，从六品；都事二员，从七品；掾史、蒙古必阇赤、回回令史、通事、知印、宣使，各省设员有差。旧制参政之下，有佥省、有同佥之属，后罢不置。丞相或置或不置，尤慎于择人，故往往缺焉。

3. <span id="志第四十一上_百官七-3"></span>
河南江北等处行中书省。至元五年，罢随路奥鲁官，诏参政阿里佥行省事，于河南等路立省。二十八年，以河南、江北系要冲之地，又新入版图，宜于汴梁立省以控治之，遂署其地，统有河南十二路、七府。

4. <span id="志第四十一上_百官七-4"></span>
江浙等处行中书省。至元十三年，初置江淮行省，治扬州。二十一年，以地理民事非便，迁于杭州。二十二年，割江北诸郡隶河南，改曰江浙行省，统有三十路、一府。

5. <span id="志第四十一上_百官七-5"></span>
江西等处行中书省，至元十四年置。十五年，并入福建行省。十七年，仍置省于龙兴府，而福建自为行省，治泉州。二十二年，以福建行省并入江西。二十三年，又以福建省并入江浙。本省统有十八路。

6. <span id="志第四十一上_百官七-6"></span>
湖广等处行中书省。至元十一年，右丞相伯颜伐宋，行中书省事于襄阳，寻以别将分省鄂州，为荆湖等路行中书省。十三年，取潭州，即署省治之。十八年，复徙置鄂州，统有三十路、三府。

7. <span id="志第四十一上_百官七-7"></span>
陕西等处行中书省。中统元年，以商挺领秦蜀五路四川行省事。三年，改立陕西四川行中书省，治京兆。至元三年，移治利州。十七年，复还京兆。十八年，分省四川，寻改立四川宣慰司。二十一年，仍合为陕西四川行省。二十三年，四川立行枢密院。本省所辖之地，惟陕西四路、五府。

8. <span id="志第四十一上_百官七-8"></span>
四川等处行中书省。国初，其地总于陕西。至元十八年，以陕西行中书分省四川。二十三年，始置四川行省，署成都，统有九路、五府。

9. <span id="志第四十一上_百官七-9"></span>
辽阳等处行中书省，至元二十四年置，治辽阳路，统有七路、一府。

10. <span id="志第四十一上_百官七-10"></span>
甘肃等处行中书省。中统二年，立行省于中兴。至元十年，罢之。十八年复立，二十二年复罢，改立宣慰司。二十三年，徙置中兴省于甘州，立甘肃行省。三十一年，分省按治宁夏，寻并归之。本省治甘州路，统有七路、二州。

11. <span id="志第四十一上_百官七-11"></span>
岭北等处行中书省。国初，太祖定都于哈剌和林河之西，因名其城曰和林，立元昌路。中统元年，世祖迁都中兴，始置宣慰司都元帅府。大德十一年，改立和林等处行中书省，右丞相、左丞相各一员。至大四年，省右丞相。皇庆元年，改岭北等处行中书省，设官如上，治和宁路，统有北边等处。

12. <span id="志第四十一上_百官七-12"></span>
云南等处行中书省，即古南诏之地。初，世祖征取以为郡县，尝封建宗王镇抚其军民。至元十一年，始置行省，治中庆路，统有三十七路、五府。

13. <span id="志第四十一上_百官七-13"></span>
征东等处行中书省。至元二十年，以征日本国，命高丽王置省，典军兴之务，师还而罢。大德三年，复立行省，以中国之法治之。既而王言其非便，诏罢行省，从其国俗。至治元年复置，以高丽王兼领丞相，得自奏选属官，治沈阳，统有二府、一司、五道。

14. <span id="志第四十一上_百官七-14"></span>
各省属官：

15. <span id="志第四十一上_百官七-15"></span>
检校所，检校一员，从七品；书吏二人。

16. <span id="志第四十一上_百官七-16"></span>
照磨所，照磨一员，正八品。

17. <span id="志第四十一上_百官七-17"></span>
架阁库，管勾一员，正八品。

18. <span id="志第四十一上_百官七-18"></span>
理问所，理问二员，正四品；副理问二员，从五品；知事一员，提控案牍一员。

19. <span id="志第四十一上_百官七-19"></span>
都镇抚司，都镇抚一员，副都镇抚一员。

20. <span id="志第四十一上_百官七-20"></span>
宣慰司，掌军民之务，分道以总郡县，行省有政令则布于下，郡县有请则为达于省。有边陲军旅之事，则兼都元帅府，其次则止为元帅府。其在远服，又有招讨、安抚、宣抚等使，品秩员数，各有差等。

21. <span id="志第四十一上_百官七-21"></span>
宣慰使司，秩从二品。每司宣慰使三员，从二品；同知一员，从三品；副使一员，正四品；经历一员，从六品；都事一员，从七品；照磨兼架阁管勾一员，正九品。凡六道：山东东西道，益都路置。 河东山西道，大同路置。 淮东道，扬州置。 浙东道，庆元路置。 荆湖北道，中兴路置。 湖南道。天临路置。

22. <span id="志第四十一上_百官七-22"></span>
宣慰使司都元帅府，秩从二品，使三员，同知二员，副使二员，经历二员，知事二员，照磨兼架阁管勾一员。

23. <span id="志第四十一上_百官七-23"></span>
广东道，广州置。 大理金齿等处，蒙庆等处。

24. <span id="志第四十一上_百官七-24"></span>
右二府，设官如上。唯蒙庆一府，使二员，同知、副使各一员，经历、都事亦减一员。

25. <span id="志第四十一上_百官七-25"></span>
广西两江道，静江路置。 海北海南道，福建道，八番顺元等处，察罕脑兒等。

26. <span id="志第四十一上_百官七-26"></span>
右五府，宣慰使都元帅三员，副都元帅、佥都元帅事各二员，余同上。

27. <span id="志第四十一上_百官七-27"></span>
宣慰使兼管军万户府，每府宣慰使三员，同知、副使各一员，经历一员，都事二员，照磨兼管勾一员。

28. <span id="志第四十一上_百官七-28"></span>
曲靖等路，罗罗斯，临安广西道元江等处。

29. <span id="志第四十一上_百官七-29"></span>
都元帅府，都元帅二员，副元帅二员，经历、知事各一员。

30. <span id="志第四十一上_百官七-30"></span>
北庭、隶土番宣慰司。 曲先塔林，都元帅三员。 蒙古军，征东。二府，都元帅各一员，副一员。

31. <span id="志第四十一上_百官七-31"></span>
元帅府，秩正三品，达鲁花赤一员，元帅一员，经历、知事各一员。

32. <span id="志第四十一上_百官七-32"></span>
李店文州，帖城河里洋脱，朵甘思，常阳，岷州，积石州，洮州路，脱思马路，十八族。

33. <span id="志第四十一上_百官七-33"></span>
右九府，唯李店文州增置同知、副元帅各一员；其余八府，隶土蕃宣慰司，设官并同。

34. <span id="志第四十一上_百官七-34"></span>
宣抚司，秩正三品，每司达鲁花赤一员，宣抚一员，同知、副使各二员，佥事一员，计议、经历、知事各一员，提控案牍架阁一员。损益不同者，各附见于后。

35. <span id="志第四十一上_百官七-35"></span>
广南西道，不置副使、佥事。 丽江路，以上隶云南省。 顺元等处，播州，思州，以上隶湖广省。 斜南等处。隶四川行省，不置佥事、计议。

36. <span id="志第四十一上_百官七-36"></span>
安抚司，秩正三品。每司达鲁花赤一员，安抚使一员，同知、副使、佥事各一员，经历、知事各一员。损益不同者，各附见于后。

37. <span id="志第四十一上_百官七-37"></span>
师壁洞，不置达鲁花赤。 永顺等处，散毛洞，以上隶四川省。 罗番遏蛮军，不置达鲁花赤。 程番武盛军，金石番太平军，卧龙番南宁州，小龙番静蛮军，不置同知、副使。 大龙番应天府，洪番永盛军，方番河中府，芦番静海军，不置知事。 新添葛蛮。以上隶湖广省。

38. <span id="志第四十一上_百官七-38"></span>
招讨司，秩正三品，达鲁花赤一员，招讨使一员，经历一员。

39. <span id="志第四十一上_百官七-39"></span>
土番，剌马刚等处，天全，倴 不思，沿边溪洞，以下各置副使一员，无达鲁花赤。 唆尼，诸番，征沔，长河西里管军，檐里管军，脱思马田地。

40. <span id="志第四十一上_百官七-40"></span>
诸路万户府：

41. <span id="志第四十一上_百官七-41"></span>
上万户府，管军七千之上。达鲁花赤一员，万户一员，俱正三品，虎符；副万户一员，从三品，虎符。

42. <span id="志第四十一上_百官七-42"></span>
中万户府，管军五千之上。达鲁花赤一员，万户一员，俱从三品，虎符；副万户一员，正四品，金牌。

43. <span id="志第四十一上_百官七-43"></span>
下万户府，管军三千之上。达鲁花赤一员，万户一员，俱从三品，虎符；副万户一员，从四品，金牌。其官皆世袭，有功则升之。每府设经历一员，从七品；知事一员，从八品；提控案牍一员。

44. <span id="志第四十一上_百官七-44"></span>
镇抚司，镇抚二员，蒙古、汉人参用。上万户府正五品，中万户府从五品，俱金牌；下万户府正六品，银牌。

45. <span id="志第四十一上_百官七-45"></span>
上千户所，管军七百之上。达鲁花赤一员，千户一员，俱从四品，金牌；副千户一员，正五品，金牌。

46. <span id="志第四十一上_百官七-46"></span>
中千户所，管军五百之上。达鲁花赤一员，千户一员，俱正五品，金牌；副千户一员，从五品，金牌。

47. <span id="志第四十一上_百官七-47"></span>
下千户所，管军三百之上。达鲁花赤一员，千户一员，俱从五品，金牌；副千户一员，正六品，银牌。

48. <span id="志第四十一上_百官七-48"></span>
弹压二员，蒙古、汉人参用。上千户所从八品，中下二所正九从九品内铨注。

49. <span id="志第四十一上_百官七-49"></span>
上百户所，百户二员，蒙古一员，汉人一员，俱从六品，银牌。

50. <span id="志第四十一上_百官七-50"></span>
下百户所，百户一员，从七品，银牌。

51. <span id="志第四十一上_百官七-51"></span>
儒学提举司，秩从五品。各处行省所署之地，皆置一司，统诸路、府、州、县学校祭祀教养钱粮之事，及考校呈进著述文字。每司提举一员，从五品；副提举一员，从七品；吏目一人，司吏二人。

52. <span id="志第四十一上_百官七-52"></span>
蒙古提举学校官，秩从五品。提举一员，从五品；同提举一员，从七品。至元十八年置。惟江浙、湖广、江西三省有之，余省不置。

53. <span id="志第四十一上_百官七-53"></span>
官医提举司，秩从六品，提举一员，同提举一员，副提举一员，掌医户差役词讼。至元二十五年置。河南、江浙、江西、湖广、陕西五省各立一司，余省并无。

54. <span id="志第四十一上_百官七-54"></span>
两淮都转运盐使司，秩正三品。国初，两淮内附，以提举马里范章专掌盐课之事。至元十四年，始置司于扬州。使二员，正三品；同知二员，正四品；副使一员，正五品；运判二员，正六品；经历一员，从七品；知事一员，从八品；照磨一员，从九品。三十年，悉罢所辖盐司，以其属置场官。大德四年，复置批验所于真州、采石等处。

55. <span id="志第四十一上_百官七-55"></span>
盐场二十九所，每场司令一员，从七品；司丞一员，从八品；管勾一员，从九品。办盐各有差。

56. <span id="志第四十一上_百官七-56"></span>
吕四场，余东场，余中场，余西场，西亭场，金沙场，石塂 场，掘港场，丰利场，马塘场，拼茶场，角斜场，富安场，安丰场，梁垛场，东台场，河垛场，丁溪场，小海场，草堰场，白驹场，刘庄场，五祐场，新兴场，庙湾场，莞渎场，板浦场，临洪场，徐渎浦场。

57. <span id="志第四十一上_百官七-57"></span>
批验所，每所提领一员，正七品；大使一员，正八品；副使一员，正九品。掌批验盐引。

58. <span id="志第四十一上_百官七-58"></span>
两浙都转运盐使司，秩正三品，使二员，同知二员，运判二员，经历、知事各一员，照磨一员。至元十四年，置司杭州。大德三年，定其产盐之地，立场有差，仍于杭州、嘉兴、绍兴、温、台等处，设检校四所，专验盐袋，毋过常度。

59. <span id="志第四十一上_百官七-59"></span>
盐场三十四所，每所司令一员，从七品；司丞一员，从八品；管勾一员，从九品。

60. <span id="志第四十一上_百官七-60"></span>
仁和场，许村场，西路场，下沙场，青村场，表部场，浦东场，横浦场，芦沥场，海沙场，鲍郎场，西兴场，钱清场，三江场，曹娥场，石堰场，鸣鹤场，清泉场，长山场，穿山场，岱山场，玉泉场，芦花场，大嵩场，昌国场，永嘉场，双穗场，天富南监，长林场，黄岩场，杜渎场，天富北监，长亭场，龙头场。

61. <span id="志第四十一上_百官七-61"></span>
福建等处都转运盐使司，秩正三品，使二员，同知二员，运判二员，经历、知事各一员，照磨一员。至元十四年，始置市舶司，领煎盐征课之事。二十四年，改立盐运司。二十九年罢，立提举司。大德四年，复为运司。九年复罢，并入元帅府兼掌之。十年，复立都提举司。至大四年，复升运司，径隶行省。凡置盐场七所：

62. <span id="志第四十一上_百官七-62"></span>
盐场七所，每所司令一员，从七品；司丞一员，从八品；管勾一员，从九品。

63. <span id="志第四十一上_百官七-63"></span>
海口场，牛田场，上里场，惠安场，浔美场，浯洲场，氵丙洲场。

64. <span id="志第四十一上_百官七-64"></span>
广东盐课提举司。至元十三年，始从广州煎办盐课。十六年，隶江西盐铁茶都转运司。二十二年，并入宣慰司。二十三年，置市舶提举司。大德四年，改广东盐课提举司。提举一员，从五品；同提举一员，从六品；副提举一员，从七品。其属附见：

65. <span id="志第四十一上_百官七-65"></span>
盐场十三所，每所司令一员，从七品；司丞一员，从八品；管勾一员，从九品。

66. <span id="志第四十一上_百官七-66"></span>
靖康场，归德场，东莞场，黄田场，香山场，矬峒场，双恩场，咸水场，淡水场，石桥场，隆井场，招收场，小江场。

67. <span id="志第四十一上_百官七-67"></span>
四川茶盐转运司。成都盐井九十五处，散在诸郡山中。至元二年，置兴元四川转运司，专掌煎熬办课之事。八年罢之。十六年，复立转运司。十八年，并入四道宣慰司。十九年，复立陕西四川转运司，通辖诸课程事。二十二年，置四川茶盐运司，秩从三品，使一员，同知、副使、运判各一员，经历、知事、照磨各一员。

68. <span id="志第四十一上_百官七-68"></span>
盐场一十二所，每所司令一员，从七品；司丞一员，从八品；管勾一员，从九品。

69. <span id="志第四十一上_百官七-69"></span>
简盐场，隆盐场，绵盐场，潼川场，遂实场，顺庆场，保宁场，嘉定场，长宁场，绍庆场，云安场，大宁场。

70. <span id="志第四十一上_百官七-70"></span>
广海盐课提举司，至元三十一年置，专职盐课，秩正四品。都提举二员，从四品；同提举二员，从五品；副提举二员，从六品；知事一员，提控案牍一员。

71. <span id="志第四十一上_百官七-71"></span>
市舶提举司。至元二十三年，立盐课市舶提举司，隶广东宣慰司。三十年，立海南博易提举司。至大四年罢之，禁下番船只。延祐元年，弛其禁，改立泉州、广东、庆元三市舶提举司。每司提举二员，从五品；同提举二员，从六品；副提举二员，从七品；知事一员。

72. <span id="志第四十一上_百官七-72"></span>
海道运粮万户府，至元二十年置，秩正三品，掌每岁海道运粮供给大都。达鲁花赤一员，万户一员，并正三品；副万户四员，从三品；经历一员，从七品；知事一员，从八品；照磨一员，从九品；镇抚二员，正五品。其属附见：

73. <span id="志第四十一上_百官七-73"></span>
海运千户所，秩正五品。达鲁花一员，千户二员，并正五品；副千户三员，从五品。若温台，若庆元绍兴，若杭州嘉兴，若昆山崇明、常熟江阴等处，凡五所，而平江又有海运香莎糯米千户所。

74. <span id="志第四十一上_百官七-74"></span>
诸路总管府，至元初置。二十年，定十万户之上者为上路，十万户之下者为下路，当冲要者，虽不及十万户亦为上路。上路秩正三品，达鲁花赤一员，总管一员，并正三品，兼管劝农事，江北则兼诸军奥鲁，同知、治中、判官各一员。下路秩从三品，不置治中员，而同知如治中之秩，余悉同上。至元二十三年，置推官二员，专治刑狱，下路一员。经历一员，知事一员或二员，照磨兼承发架阁一员，司吏无定制，随事繁简以为多寡之额；译史、通事各一人。其属附见：

75. <span id="志第四十一上_百官七-75"></span>
儒学教授一员，秩九品。诸路各设一员，及学正一员、学录一员。其散府、上中州，亦设教授一员，下州设学正一员。

76. <span id="志第四十一上_百官七-76"></span>
蒙古教授一员，正九品。

77. <span id="志第四十一上_百官七-77"></span>
医学教授一员。

78. <span id="志第四十一上_百官七-78"></span>
阴阳教授一员。

79. <span id="志第四十一上_百官七-79"></span>
司狱司，司狱一员，丞一员。

80. <span id="志第四十一上_百官七-80"></span>
平准行用库，提领、大使、副使各一员。

81. <span id="志第四十一上_百官七-81"></span>
织染局，局使一员，副使一员。

82. <span id="志第四十一上_百官七-82"></span>
杂造局，大使一员，副使一员。

83. <span id="志第四十一上_百官七-83"></span>
府仓，大使一员，副使一员。

84. <span id="志第四十一上_百官七-84"></span>
惠民药局，提领一员。

85. <span id="志第四十一上_百官七-85"></span>
税务，提领一员，大使、副使各一员。

86. <span id="志第四十一上_百官七-86"></span>
录事司，秩正八品。凡路府所治，置一司，以掌城中户民之事。中统二年，诏验民户，定为员数。二千户以上，设录事、司候、判官各一员；二千户以下，省判官不置。至元二十年，置达鲁花赤一员，省司候，以判官兼捕盗之事，典史一员。

87. <span id="志第四十一上_百官七-87"></span>
若城市民少，则不置司，归之倚郭县。在两京，则为警巡院。独杭州置四司，后省为左、右两司。

88. <span id="志第四十一上_百官七-88"></span>
散府，秩正四品，达鲁花赤一员，知府或府尹一员，领劝农奥鲁与路同；同知一员，判官一员，推官一员，知事一员，提控案牍一员。所在有隶诸路及宣慰司、行省者，有直隶省部者，有统州县者，有不统县者，其制各有差等。

89. <span id="志第四十一上_百官七-89"></span>
诸州。中统五年，并立州县，未有等差。至元三年，定一万五千户之上者为上州，六千户之上者为中州，六千户之下者为下州。江南既平，二十年，又定其地五万户之上者为上州，三万户之上者为中州，不及三万户者为下州。于是升县为州者四十有四。县户虽多，附路府者不改。上州：达鲁花赤、州尹秩从四品，同知秩正六品，判官秩正七品。中州：达鲁花赤、知州并正五品，同知从六品，判官从七品。

90. <span id="志第四十一上_百官七-90"></span>
下州：达鲁花赤、知州并从五品，同知正七品，判官正八品，兼捕盗之事。参佐官：上州，知事、提控案牍各一员；中州，吏目、提控案牍各一员；下州，吏目一员或二员。

91. <span id="志第四十一上_百官七-91"></span>
诸县。至元三年，合并江北州县。六千户之上者为上县，二千户之上者为中县，不及二千户者为下县。二十年，又定江淮以南，三万户之上者为上县，一万户之上者为中县，一万户之下者为下县。上县，秩从六品，达鲁花赤一员，尹一员，丞一员，簿一员，尉一员，典史二员。中县，秩正七品，不置丞，余悉如上县之制。下县，秩从七品，置官如中县，民少事简之地，则以簿兼尉。后又别置尉，尉主捕盗之事，别有印。典史一员。巡检司，秩九品，巡检一员。

92. <span id="志第四十一上_百官七-92"></span>
诸军，唯边远之地有之，各统属县，其秩如下州，其设官置吏亦如之。

93. <span id="志第四十一上_百官七-93"></span>
诸蛮夷长官司。西南夷诸溪洞各置长官司，秩如下州，达鲁花赤、长官、副长官，参用其土人为之。

94. <span id="志第四十一上_百官七-94"></span>
各处脱脱禾孙，掌辨使臣奸伪。正一员，从五品；副一员，正七品。

95. <span id="志第四十一上_百官七-95"></span>
勋一十阶：

96. <span id="志第四十一上_百官七-96"></span>
上柱国正一品 轻车都尉从三品

97. <span id="志第四十一上_百官七-97"></span>
柱国从一品 上骑都尉正四品

98. <span id="志第四十一上_百官七-98"></span>
上护军正二品 骑都尉从四品

99. <span id="志第四十一上_百官七-99"></span>
护军从二品 骁骑尉正五品

100. <span id="志第四十一上_百官七-100"></span>
上轻车都尉正三品 飞骑尉从五品

101. <span id="志第四十一上_百官七-101"></span>
爵八等：

102. <span id="志第四十一上_百官七-102"></span>
王正一品 郡侯从三品

103. <span id="志第四十一上_百官七-103"></span>
郡王从一品 郡伯正四品

104. <span id="志第四十一上_百官七-104"></span>
国公正二品 郡伯从四品

105. <span id="志第四十一上_百官七-105"></span>
郡公从二品 县子正五品

106. <span id="志第四十一上_百官七-106"></span>
郡侯正三品 县男从五品

107. <span id="志第四十一上_百官七-107"></span>
右勋爵，若上柱国、郡王、国公，时有除拜者，余则止于封赠用之。

108. <span id="志第四十一上_百官七-108"></span>
文散官四十二：

109. <span id="志第四十一上_百官七-109"></span>
开府仪同三司 中宪大夫

110. <span id="志第四十一上_百官七-110"></span>
仪同三司 中顺大夫以上正四品

111. <span id="志第四十一上_百官七-111"></span>
特进 朝请大夫

112. <span id="志第四十一上_百官七-112"></span>
崇进 朝散大夫

113. <span id="志第四十一上_百官七-113"></span>
金紫光禄大夫 朝列大夫以上从四品

114. <span id="志第四十一上_百官七-114"></span>
银青荣禄大夫以上俱正一品 奉政大夫

115. <span id="志第四十一上_百官七-115"></span>
光禄大夫 奉议大夫以上正五品

116. <span id="志第四十一上_百官七-116"></span>
荣禄大夫以上从一品 奉直大夫

117. <span id="志第四十一上_百官七-117"></span>
资德大夫 奉训大夫以上从五品

118. <span id="志第四十一上_百官七-118"></span>
资政大夫 承德郎

119. <span id="志第四十一上_百官七-119"></span>
资善大夫以上正二品 承直郎以上正六品

120. <span id="志第四十一上_百官七-120"></span>
正奉大夫 儒林郎

121. <span id="志第四十一上_百官七-121"></span>
通奉大夫 承务郎以上从六品

122. <span id="志第四十一上_百官七-122"></span>
中奉大夫以上从二品 文林郎

123. <span id="志第四十一上_百官七-123"></span>
正议大夫 承事郎以上正七品

124. <span id="志第四十一上_百官七-124"></span>
通议大夫 征事郎

125. <span id="志第四十一上_百官七-125"></span>
嘉议大夫以上正三品 从事郎以上从七品

126. <span id="志第四十一上_百官七-126"></span>
太中大夫 登仕郎

127. <span id="志第四十一上_百官七-127"></span>
中大夫 将仕郎以上正八品

128. <span id="志第四十一上_百官七-128"></span>
亚中大夫以上从三品，旧为少中，延祐改亚中。 登仕佐郎

129. <span id="志第四十一上_百官七-129"></span>
中议大夫 将仕佐郎以上从八品

130. <span id="志第四十一上_百官七-130"></span>
右文散官四十二阶，由一品至五品为宣授，六品至九品为敕授。敕授则中书署牒，宣授则以制命之。一品至五品者服紫，六品至七品者服绯，八品至九品者服绿，武官以下皆如之。其官常对品，惟九品无散官，则但举其职而已，武官杂职亦如之。

131. <span id="志第四十一上_百官七-131"></span>
武散官三十四阶：

132. <span id="志第四十一上_百官七-132"></span>
龙虎卫上将军 宣武将军以上从四品

133. <span id="志第四十一上_百官七-133"></span>
金吾卫上将军 武节将军

134. <span id="志第四十一上_百官七-134"></span>
骠骑卫上将军以上正二品 武德将军以上正五品

135. <span id="志第四十一上_百官七-135"></span>
奉国上将军 武义将军

136. <span id="志第四十一上_百官七-136"></span>
辅国上将军 武略将军以上从五品

137. <span id="志第四十一上_百官七-137"></span>
镇国上将军以上从二品 承信校尉

138. <span id="志第四十一上_百官七-138"></span>
昭武大将军 昭信校尉以上正六品

139. <span id="志第四十一上_百官七-139"></span>
昭勇大将军 忠武校尉

140. <span id="志第四十一上_百官七-140"></span>
昭毅大将军以上正三品 忠显校尉以上从六品

141. <span id="志第四十一上_百官七-141"></span>
安远大将军 忠勇校尉

142. <span id="志第四十一上_百官七-142"></span>
定远大将军 忠翊校尉以上正七品

143. <span id="志第四十一上_百官七-143"></span>
怀远大将军以上从三品 修武校尉

144. <span id="志第四十一上_百官七-144"></span>
广威将军 敦武校尉以上从七品

145. <span id="志第四十一上_百官七-145"></span>
宣威将军 保义校尉

146. <span id="志第四十一上_百官七-146"></span>
明威将军以上正四品 进义校尉以上正八品

147. <span id="志第四十一上_百官七-147"></span>
信武将军 保义副尉

148. <span id="志第四十一上_百官七-148"></span>
显武将军 进义副尉以上从八品

149. <span id="志第四十一上_百官七-149"></span>
右武散官三十四阶，自龙虎卫上将军至进义副尉，由正二品至从八品，其除授具前。

150. <span id="志第四十一上_百官七-150"></span>
内侍散官一十四：

151. <span id="志第四十一上_百官七-151"></span>
中散大夫正二品 通御郎从五品

152. <span id="志第四十一上_百官七-152"></span>
中引大夫从二品 侍直郎正六品

153. <span id="志第四十一上_百官七-153"></span>
中御大夫正三品 内直郎从六品

154. <span id="志第四十一上_百官七-154"></span>
侍中大夫从三品 司谒郎正七品

155. <span id="志第四十一上_百官七-155"></span>
中卫大夫正四品 司阍郎从七品

156. <span id="志第四十一上_百官七-156"></span>
中涓大夫从四品 司奉郎正八品

157. <span id="志第四十一上_百官七-157"></span>
通侍郎正五品 司引郎从八品

158. <span id="志第四十一上_百官七-158"></span>
右内侍品秩一十四阶，自中散至司引，由正二品至从八品，其除授具前。

159. <span id="志第四十一上_百官七-159"></span>
司天散官一十四：

160. <span id="志第四十一上_百官七-160"></span>
钦象大夫从三品 候仪郎从六品

161. <span id="志第四十一上_百官七-161"></span>
明时大夫 司正郎正七品

162. <span id="志第四十一上_百官七-162"></span>
颁朔大夫以上正四品 平秩郎从七品

163. <span id="志第四十一上_百官七-163"></span>
保章大夫从四品 正纪郎

164. <span id="志第四十一上_百官七-164"></span>
司玄大夫正五品 挈壶郎以上正八品

165. <span id="志第四十一上_百官七-165"></span>
授时郎从五品 司历郎

166. <span id="志第四十一上_百官七-166"></span>
灵台郎正六品 司辰郎以上从八品

167. <span id="志第四十一上_百官七-167"></span>
右司天品秩一十四阶，自钦象至司辰，由从三品至从八品，其除授具前。

168. <span id="志第四十一上_百官七-168"></span>
太医散官一十五：

169. <span id="志第四十一上_百官七-169"></span>
保宜大夫 成和郎从六品

170. <span id="志第四十一上_百官七-170"></span>
保康大夫以上从三品 成全郎正七品

171. <span id="志第四十一上_百官七-171"></span>
保安大夫 医正郎从七品

172. <span id="志第四十一上_百官七-172"></span>
保和大夫以上正四品 医效郎

173. <span id="志第四十一上_百官七-173"></span>
保顺大夫从四品 医候郎以上正八品

174. <span id="志第四十一上_百官七-174"></span>
保冲大夫正五品 医痊郎

175. <span id="志第四十一上_百官七-175"></span>
保全郎从五品 医愈郎以上从八品

176. <span id="志第四十一上_百官七-176"></span>
成安郎正六品

177. <span id="志第四十一上_百官七-177"></span>
右太医品秩一十五阶，自保宜至医愈，亦由从三品至从八品，其除授具前。

178. <span id="志第四十一上_百官七-178"></span>
教坊司散官十五：

179. <span id="志第四十一上_百官七-179"></span>
云韶大夫 司乐郎从六品

180. <span id="志第四十一上_百官七-180"></span>
仙韶大夫以上从三品 协乐郎正七品

181. <span id="志第四十一上_百官七-181"></span>
长宁大夫 和乐郎从七品

182. <span id="志第四十一上_百官七-182"></span>
德和大夫以上正四品 司音郎

183. <span id="志第四十一上_百官七-183"></span>
协律大夫从四品 司律郎以上正八品

184. <span id="志第四十一上_百官七-184"></span>
嘉成大夫正五品 和声郎

185. <span id="志第四十一上_百官七-185"></span>
纯和郎从五品 和节郎以上从八品

186. <span id="志第四十一上_百官七-186"></span>
调音郎正六品

187. <span id="志第四十一上_百官七-187"></span>
右教坊品秩一十五阶，自云韶至和节，由从三品至从八品，其除授具前。
