---
weight: 17
title: 志第二 天象一之二
---

# 志第二 天象一之二

1. <span id="志第二_天象一之二-1"></span>
太祖皇始二年六月庚戌，月掩太白，在端门外。占曰“国受兵”。九月，慕容贺驎率三万余人出寇新市。十月，太祖破之於义台坞，斩首九千余级。

2. <span id="志第二_天象一之二-2"></span>
天兴元年十一月丁丑，月犯东上相。

3. <span id="志第二_天象一之二-3"></span>
二年五月辛酉，月掩东上相

4. <span id="志第二_天象一之二-4"></span>
八月壬辰，月犯牵牛。占曰“国有忧”。三年二月丁亥，皇子聪薨。

5. <span id="志第二_天象一之二-5"></span>
三年三月乙丑，月犯镇星，在牵牛。

6. <span id="志第二_天象一之二-6"></span>
七月己未，月犯镇星，在牵牛。辛酉，月犯哭星。

7. <span id="志第二_天象一之二-7"></span>
四年三月甲子，月生齿。占曰“有贼臣”。五年十一月，秀容胡帅、前平原太守刘曜聚众为盗，遣骑诛之。

8. <span id="志第二_天象一之二-8"></span>
七月丁卯，月犯天关。

9. <span id="志第二_天象一之二-9"></span>
十月甲子，月犯东次相。

10. <span id="志第二_天象一之二-10"></span>
五年四月辛丑，月掩辰星，在东井。

11. <span id="志第二_天象一之二-11"></span>
五月丙申，月犯太微。

12. <span id="志第二_天象一之二-12"></span>
七月己亥，月犯岁星，在左角。

13. <span id="志第二_天象一之二-13"></span>
十月戊申，月晕左角。时帝讨姚兴弟平于乾壁，克之。太史令晁崇奏角虫将死，上虑牛疫，乃命诸军并重焚车。丙戌，车驾北引。牛大疫，死者十八九，官车所驭巨犗数百，同日毙於路侧，首尾相属。麋鹿亦多死。乙卯，月犯太微。占曰“贵人忧”。六年七月，镇西大将军、司隶校尉、毗陵王顺有罪，以王还第十二月庚申，月与太白同入羽林。

14. <span id="志第二_天象一之二-14"></span>
六年正月，月掩氐西南星。

15. <span id="志第二_天象一之二-15"></span>
六月甲辰，月掩北斗魁第四星。

16. <span id="志第二_天象一之二-16"></span>
十月乙巳，月犯轩辕第四星。

17. <span id="志第二_天象一之二-17"></span>
十一月辛巳，月犯荧惑。

18. <span id="志第二_天象一之二-18"></span>
天赐元年二月甲辰，月掩岁星，在角。占曰“天下兵起”。三年四月，蠕蠕寇边，夜召兵将，旦，贼走乃罢。

19. <span id="志第二_天象一之二-19"></span>
四月甲午，月掩轩辕第四星。占曰“女主恶之”六年七月，夫人刘氏薨，后谥宣穆皇后。

20. <span id="志第二_天象一之二-20"></span>
五月壬申，月掩斗魁第二星。

21. <span id="志第二_天象一之二-21"></span>
二年三月壬辰，月掩左执法。丁酉，月掩心前星。

22. <span id="志第二_天象一之二-22"></span>
四月己卯，月犯镇星，在东壁。占曰“贵人死”。四年五月，常山王遵有罪，赐死。

23. <span id="志第二_天象一之二-23"></span>
七月己未，月掩镇星。

24. <span id="志第二_天象一之二-24"></span>
八月丁巳，月犯斗第一星。占曰“大臣忧”。三年七月，太尉穆崇薨。

25. <span id="志第二_天象一之二-25"></span>
十月丁巳，月掩镇星，在营室。

26. <span id="志第二_天象一之二-26"></span>
三年二月己丑，月犯心后星。

27. <span id="志第二_天象一之二-27"></span>
四月癸丑，月犯太微西上将。己未，月犯房南第二星。占曰“将相有忧”。四年五月，诛定陵公和跋。

28. <span id="志第二_天象一之二-28"></span>
五月癸未，月犯左角，占曰“左将军死”。六年三月，左将军、曲阳侯元素延死。

29. <span id="志第二_天象一之二-29"></span>
十二月丙午，月掩太白，在危。

30. <span id="志第二_天象一之二-30"></span>
四年二月庚申，月掩心后星。

31. <span id="志第二_天象一之二-31"></span>
五年五月丁未，月掩斗第二星。占曰“大人忧”。六年十月戊辰，太祖崩。

32. <span id="志第二_天象一之二-32"></span>
太宗永兴元年二月甲子，月犯昂。占曰“胡不安，天子破匈奴”。二年五月，太守讨蠕蠕社仑，社仑遁走。

33. <span id="志第二_天象一之二-33"></span>
九月壬寅，月犯昴。

34. <span id="志第二_天象一之二-34"></span>
闰月丁酉，月犯昴。

35. <span id="志第二_天象一之二-35"></span>
二年三月丁卯，月掩房南第二星，又掩斗第五星。

36. <span id="志第二_天象一之二-36"></span>
五月甲子，月掩斗第五星。己亥，月腌昂。

37. <span id="志第二_天象一之二-37"></span>
六月己丑，月犯房南第二星。

38. <span id="志第二_天象一之二-38"></span>
七月乙亥，月犯舆鬼。

39. <span id="志第二_天象一之二-39"></span>
八月甲申，月犯心前星。

40. <span id="志第二_天象一之二-40"></span>
三年六月庚子，月犯岁星，在毕。占曰“有边兵”。五年四月，上党民劳聪、士臻群聚为盗，杀太守令长，相率外奔。

41. <span id="志第二_天象一之二-41"></span>
八月乙未，月犯岁星，在参。

42. <span id="志第二_天象一之二-42"></span>
四年春正月壬戌，月行毕，蚀岁星。癸亥，月掩房北第二星。

43. <span id="志第二_天象一之二-43"></span>
闰月庚申，月行昴，犯荧惑。

44. <span id="志第二_天象一之二-44"></span>
七月，月蚀荧惑。

45. <span id="志第二_天象一之二-45"></span>
八月戊申，月犯泣星。

46. <span id="志第二_天象一之二-46"></span>
十月辛亥，月掩天关。占曰“有兵”。五年六月，濩泽民刘逸，自号征东将军、三巴王，署置官属，攻逼建兴郡，元城侯元屈等讨平之。

47. <span id="志第二_天象一之二-47"></span>
五年三月戊辰，月行参，犯太白。

48. <span id="志第二_天象一之二-48"></span>
四月癸卯，月晕翼、轸、角。

49. <span id="志第二_天象一之二-49"></span>
七月庚午，月掩钩钤。占曰“喉舌臣忧”。五年三月，散骑常侍王洛兒卒。

50. <span id="志第二_天象一之二-50"></span>
八月庚申，月犯太白。占曰“忧兵”。神瑞元年二月，赫连屈丐入寇河东，杀掠吏民，三城护军张昌等要击走之。

51. <span id="志第二_天象一之二-51"></span>
九月己丑，月犯左角。占曰“天下有兵”。神瑞元年十二月，蠕蠕犯塞。

52. <span id="志第二_天象一之二-52"></span>
十月乙巳，月犯毕。占曰“贵人有死者”。泰常元年三月，长乐王处文薨。

53. <span id="志第二_天象一之二-53"></span>
十一月丙戌，月蚀房第一星。

54. <span id="志第二_天象一之二-54"></span>
十二月甲辰，月三晕东井。

55. <span id="志第二_天象一之二-55"></span>
神瑞元年正月丁卯，月犯毕。占曰“贵人有死者”。泰常元年四月庚申，河间王修薨。

56. <span id="志第二_天象一之二-56"></span>
二月戊申，月蚀房第一星。

57. <span id="志第二_天象一之二-57"></span>
三月壬申，月蚀左角。

58. <span id="志第二_天象一之二-58"></span>
五月壬寅，月犯牵牛南星。

59. <span id="志第二_天象一之二-59"></span>
六月丙申，月掩氐。

60. <span id="志第二_天象一之二-60"></span>
七月庚辰，月犯天关。

61. <span id="志第二_天象一之二-61"></span>
八月丁酉，月蚀牵牛中大星。己酉，月犯西咸，占曰“有阴谋”。神瑞二年三月，河西饥胡屯聚上党，推白亚栗斯为盟主，号大单于，称建平元年。四月，诏将军公孙表等五将讨之。

62. <span id="志第二_天象一之二-62"></span>
二年三月丁巳，月入毕。占曰“天下兵起”。泰常元年三月，常山民霍季自言名载图谶，持一黑石，以为天赐玉印，诳惑聚党，入山为盗，州郡捕斩之。

63. <span id="志第二_天象一之二-63"></span>
四月已卯，月犯毕阳星。

64. <span id="志第二_天象一之二-64"></span>
七月辛丑，月犯毕。占曰“贵人有死者”。泰常元年十二月，南阳王良薨。

65. <span id="志第二_天象一之二-65"></span>
八月壬子，月犯氐。

66. <span id="志第二_天象一之二-66"></span>
十月甲子，月晕毕。

67. <span id="志第二_天象一之二-67"></span>
十一月，月晕轩辕。戊午，月犯毕阳星。

68. <span id="志第二_天象一之二-68"></span>
泰常元年五月甲申，月犯岁星，在角。

69. <span id="志第二_天象一之二-69"></span>
六月己巳，月犯毕。占曰“贵人死”。二年十月，豫章王夔薨。

70. <span id="志第二_天象一之二-70"></span>
七月，月犯牛。

71. <span id="志第二_天象一之二-71"></span>
十月丙戌，月入毕。占曰：有边兵”。二年二月，司马德宗谯王司马文思自江东遣使诣阙上书，请军讨刘裕，太宗诏司徒长孙嵩率诸将邀击之。

72. <span id="志第二_天象一之二-72"></span>
二年五月丙子，月犯轩辕。

73. <span id="志第二_天象一之二-73"></span>
八月己酉，月犯牵牛。占曰“其地有忧”。三年，司马德宗死。丁卯，月犯太微。

74. <span id="志第二_天象一之二-74"></span>
十一月癸未，月犯东井南辕西头第一星。占曰“诸侯贵人死”，一曰“有水”。

75. <span id="志第二_天象一之二-75"></span>
三年八月，雁门、河内大雨水，复其租税。五年三月，南阳王意文薨。

76. <span id="志第二_天象一之二-76"></span>
二年正月戊申，月犯舆鬼、积尸。己酉，月犯轩辕、爟星。占曰“女主有忧”。

77. <span id="志第二_天象一之二-77"></span>
五年六月丁卯，贵嫔杜氏薨，后谥密皇后。

78. <span id="志第二_天象一之二-78"></span>
四月壬申，月犯镇星，在张。

79. <span id="志第二_天象一之二-79"></span>
五月癸亥，月犯太白于东井。

80. <span id="志第二_天象一之二-80"></span>
七月丁巳，月犯东井。

81. <span id="志第二_天象一之二-81"></span>
九月丙寅，月犯荧惑，在张、翼。

82. <span id="志第二_天象一之二-82"></span>
十一月庚申，月犯太白，在斗。

83. <span id="志第二_天象一之二-83"></span>
十二月庚辰，月犯荧惑於太微。

84. <span id="志第二_天象一之二-84"></span>
四年正月丙午，月犯太微。

85. <span id="志第二_天象一之二-85"></span>
三月壬寅，月犯太微。

86. <span id="志第二_天象一之二-86"></span>
五月丙申，月犯太微。占曰“人君忧”。八年十一月，太宗崩。

87. <span id="志第二_天象一之二-87"></span>
十二月丁巳，月犯太白，入羽林。

88. <span id="志第二_天象一之二-88"></span>
五年十一月辛亥，月蚀荧惑，在亢。占曰“韩郑地大败”。八年九月，刘义符颍川太守李元德窃入许昌，太宗诏交阯侯周几击之，元德遁走。

89. <span id="志第二_天象一之二-89"></span>
六年二月己亥，月蚀南斗杓星。

90. <span id="志第二_天象一之二-90"></span>
五月丙辰，月晕，在角亢。

91. <span id="志第二_天象一之二-91"></span>
七年正月丁卯，月犯南斗。占曰“大臣忧”。三月，河南王曜薨。

92. <span id="志第二_天象一之二-92"></span>
三月壬戌，月犯南斗。

93. <span id="志第二_天象一之二-93"></span>
五月丙午，月犯轩辕。

94. <span id="志第二_天象一之二-94"></span>
六月辛巳，月犯房。占曰“将相有忧”。八年六月己亥，太尉、宜都公穆观薨。

95. <span id="志第二_天象一之二-95"></span>
世祖始光元年正月壬午，月犯心中央大星。

96. <span id="志第二_天象一之二-96"></span>
二年三月丙子，月犯荧惑，在虚。

97. <span id="志第二_天象一之二-97"></span>
十二月丁酉，月犯轩辕。

98. <span id="志第二_天象一之二-98"></span>
神三年夏四月壬戌，月犯轩辕。

99. <span id="志第二_天象一之二-99"></span>
六月，月犯岁星。

100. <span id="志第二_天象一之二-100"></span>
四年十月丙辰，月掩天关。占曰“有兵”。延和元年七月，世祖讨冯文通于和龙。

101. <span id="志第二_天象一之二-101"></span>
十二月，月犯房、钩钤。

102. <span id="志第二_天象一之二-102"></span>
延和元年三月，月犯轩辕。

103. <span id="志第二_天象一之二-103"></span>
四月，月犯左角。占曰“天下有兵”。二年二月，征西将军金崖与安定镇将延普及泾州刺史狄子玉为权，举兵攻普，不克，退保胡空谷，驱掠平民，据险自固。

104. <span id="志第二_天象一之二-104"></span>
世祖诏平西将军、安定镇将陆俟讨获之。

105. <span id="志第二_天象一之二-105"></span>
五月，月犯轩辕，掩南斗第六星。

106. <span id="志第二_天象一之二-106"></span>
七月丙午，月蚀左角。

107. <span id="志第二_天象一之二-107"></span>
三年二月庚午，月犯毕口而出，月晕昴、五车及参。占曰“贵人死”。五月甲子，阴平王求薨。

108. <span id="志第二_天象一之二-108"></span>
闰月己丑，月入东井，犯太白。占曰“忧兵”。七月辛巳，世祖行幸隰城，命诸军讨山胡白龙于西河，克之。

109. <span id="志第二_天象一之二-109"></span>
太延元年五月壬子，月犯右执法。占曰“执法有忧”。十月，尚书左仆射安原谋反，伏诛。

110. <span id="志第二_天象一之二-110"></span>
十月丙午，月犯右执法。

111. <span id="志第二_天象一之二-111"></span>
二年正月庚午，月犯荧惑。占曰“贵人死”。三年正月癸未，征东大将军、中山王纂薨。

112. <span id="志第二_天象一之二-112"></span>
二月，月犯太微东蕃第一星。

113. <span id="志第二_天象一之二-113"></span>
三月癸亥，月犯太微右执法，又犯上相。占曰“将相有免者”。真君二年三月庚戌，新兴王俊、略阳王羯兒有罪，并黜为公。

114. <span id="志第二_天象一之二-114"></span>
三年正月，月犯东井。占曰“将相死”。戊子，太尉、北平王长孙嵩薨；乙巳，镇南大将军、丹阳王叔孙建薨。

115. <span id="志第二_天象一之二-115"></span>
九月丙申，月晕太微。

116. <span id="志第二_天象一之二-116"></span>
十一月戊戌，月掩太白。

117. <span id="志第二_天象一之二-117"></span>
四年四月巳卯，月犯氐。

118. <span id="志第二_天象一之二-118"></span>
十一月丁未，月犯东井。占曰“将军死”。真君二年九月戊戌，抚军大将军、永昌王健薨。

119. <span id="志第二_天象一之二-119"></span>
五年六月甲午朔，月见西方。

120. <span id="志第二_天象一之二-120"></span>
七月，月掩镇星。

121. <span id="志第二_天象一之二-121"></span>
真君元年十二月，月犯太微。

122. <span id="志第二_天象一之二-122"></span>
二年六月壬子朔，月见西方。

123. <span id="志第二_天象一之二-123"></span>
三年三月癸未，月犯太白。占曰“忧兵”。四年正月，征西将军皮豹子等大破刘义隆将于乐乡。擒其将王奂之、王长卿等。

124. <span id="志第二_天象一之二-124"></span>
五年五月甲辰，月犯心后星。

125. <span id="志第二_天象一之二-125"></span>
六年四月，月犯心。占曰“有亡国”。是月，征西大将军、高凉王那讨吐谷浑慕利延于阴平。军到曼头城，慕利延驱其部落西渡流沙，那急追之，故西秦王慕璝世子被囊逆军距战，那击破之。慕利延遂西入于阗。

126. <span id="志第二_天象一之二-126"></span>
七年八月癸卯，月犯荧惑，又犯轩辕。

127. <span id="志第二_天象一之二-127"></span>
十一月，月犯轩辕。

128. <span id="志第二_天象一之二-128"></span>
八年正月庚午，月犯心大星。

129. <span id="志第二_天象一之二-129"></span>
九年正月，月犯岁星。

130. <span id="志第二_天象一之二-130"></span>
十一年正月甲子，月入羽林。

131. <span id="志第二_天象一之二-131"></span>
正平元年正月，月入羽林。

132. <span id="志第二_天象一之二-132"></span>
高宗太安四年正月己未，月入太微，犯西蕃。

133. <span id="志第二_天象一之二-133"></span>
三月，月犯五诸侯。

134. <span id="志第二_天象一之二-134"></span>
六月癸酉朔，月生西方。

135. <span id="志第二_天象一之二-135"></span>
八月，月入南斗。

136. <span id="志第二_天象一之二-136"></span>
九月，月犯轩辕。

137. <span id="志第二_天象一之二-137"></span>
十二月，月犯氐。

138. <span id="志第二_天象一之二-138"></span>
五年正月，月掩轩辕，又掩氐东南星。

139. <span id="志第二_天象一之二-139"></span>
六月，月犯心前星。

140. <span id="志第二_天象一之二-140"></span>
十二月，月犯左执法。占曰“大臣有忧”。和平二年四月，侍中、征东大将军、河东王闾毗薨。

141. <span id="志第二_天象一之二-141"></span>
和平元年正月丁未，月入南斗。

142. <span id="志第二_天象一之二-142"></span>
三月，月掩轩辕。占曰“女主恶之”。四月，保皇太后常氏崩。

143. <span id="志第二_天象一之二-143"></span>
六月戊子，月犯心前星。

144. <span id="志第二_天象一之二-144"></span>
十一月壬辰，月犯右执法。

145. <span id="志第二_天象一之二-145"></span>
二年正月，月犯心后星。

146. <span id="志第二_天象一之二-146"></span>
九月，月犯心大星。

147. <span id="志第二_天象一之二-147"></span>
三年三月壬寅，月犯心后星。

148. <span id="志第二_天象一之二-148"></span>
八月，月犯哭星。

149. <span id="志第二_天象一之二-149"></span>
四年四月，月掩轩辕、女御星。

150. <span id="志第二_天象一之二-150"></span>
五年二月甲申，月入南斗魁中，犯第三星。

151. <span id="志第二_天象一之二-151"></span>
三月庚子，月入舆鬼、积尸。

152. <span id="志第二_天象一之二-152"></span>
六年七月，月犯心前星。

153. <span id="志第二_天象一之二-153"></span>
九月，月犯轩辕右角。

154. <span id="志第二_天象一之二-154"></span>
显祖天安元年六月甲辰，月犯东井。

155. <span id="志第二_天象一之二-155"></span>
十月癸巳，月掩东井。

156. <span id="志第二_天象一之二-156"></span>
皇兴元年正月丙辰，月犯东井北辕东头第三星。

157. <span id="志第二_天象一之二-157"></span>
八月辛酉，月蚀东井南辕第二星。占曰“有将死”。三年正月，司空、平昌公和其奴薨。

158. <span id="志第二_天象一之二-158"></span>
十月癸巳，月在参蚀。

159. <span id="志第二_天象一之二-159"></span>
二年四月丙辰，月犯牵牛中星。

160. <span id="志第二_天象一之二-160"></span>
三年十二月乙酉，月犯氐。

161. <span id="志第二_天象一之二-161"></span>
五年七月辛巳，月犯东井。

162. <span id="志第二_天象一之二-162"></span>
高祖延兴元年十月庚子，月入毕口。占曰“有赦”。二年正月乙卯，曲赦京师及河西，南至秦泾，西至枹罕，北至凉州及诸镇。

163. <span id="志第二_天象一之二-163"></span>
二年正月壬戌，月犯毕。占曰“天子用法”。九月辛巳，统万镇将、河间王闾虎皮坐贪残赐死。

164. <span id="志第二_天象一之二-164"></span>
闰月丙子，月犯东井。占曰“有水”。是年，以州镇十一水旱，免民田租，开仓赈恤。庚子，月犯东井北辕。

165. <span id="志第二_天象一之二-165"></span>
三年八月己未，月犯太微。占曰“将相有免者，期不出三年”。承明元年二月，司空、东郡王陆定国坐事免官爵。

166. <span id="志第二_天象一之二-166"></span>
十二月戊午，月蚀在七星，京师不见，统万镇以闻。

167. <span id="志第二_天象一之二-167"></span>
四年正月己卯，月犯毕。占曰“贵人死”。五年十二月，城阳王长寿薨。

168. <span id="志第二_天象一之二-168"></span>
二月癸丑，月犯轩辕。甲寅，月犯岁星。占曰“饥”。太和元年正月，云中饥，诏开仓赈恤。

169. <span id="志第二_天象一之二-169"></span>
九月乙卯，月犯右执法。占曰“大臣有忧”。承明元年六月，大司马、大将军、安成王万安国坐矫诏杀部长奚买奴于苑中，赐死。

170. <span id="志第二_天象一之二-170"></span>
五年三月甲戌，月掩镇星。

171. <span id="志第二_天象一之二-171"></span>
八月乙亥，月掩毕。占曰“有边兵”。太和元年正月，秦州略阳民王元寿聚众五千余家，自号为冲天王。二月，诏秦益二州刺史武都公尉洛侯讨破元寿，获其妻子送京师。

172. <span id="志第二_天象一之二-172"></span>
十一月癸卯，月入轩辕中，蚀第三星。

173. <span id="志第二_天象一之二-173"></span>
承明元年四月甲戌，月蚀尾。

174. <span id="志第二_天象一之二-174"></span>
太和元年二月壬戌，月在井，晕参、南北河、五车二星、三柱、荧惑。

175. <span id="志第二_天象一之二-175"></span>
三月甲午，月犯太微。

176. <span id="志第二_天象一之二-176"></span>
戊辰，月蚀尾，下入浊气不见。

177. <span id="志第二_天象一之二-177"></span>
五月丁亥，月犯轩辕大星。丙午，月入太微。

178. <span id="志第二_天象一之二-178"></span>
八月庚申，月入南斗，犯第三星。戊寅，月入太微，犯屏南星。

179. <span id="志第二_天象一之二-179"></span>
十月乙丑，月蚀昂，京师不见，雍州以闻。占曰“贵臣诛”。是月，诛徐州刺史李诉。

180. <span id="志第二_天象一之二-180"></span>
十二月癸卯，月犯南斗。

181. <span id="志第二_天象一之二-181"></span>
二年六月庚辰，月犯太微东蕃南头第一星，京师不见，定州以闻。甲申，月犯房，又犯太微。

182. <span id="志第二_天象一之二-182"></span>
八月壬午，月入南斗。占曰“大臣诛”。十二月，诛南郡王李惠。

183. <span id="志第二_天象一之二-183"></span>
九月庚申，阴云开合，月在昴蚀。

184. <span id="志第二_天象一之二-184"></span>
十月戊戌，月入南斗口中。占曰“大臣诛”。三年四月，雍州刺史、宜都王目辰有罪赐死。

185. <span id="志第二_天象一之二-185"></span>
十一月甲子，月犯镇星。

186. <span id="志第二_天象一之二-186"></span>
十二月戊戌，月入南斗口中。

187. <span id="志第二_天象一之二-187"></span>
三年正月壬子，月晕觜、参两肩、五车五星、毕、东井。占曰“有赦”。十月，大赦天下。

188. <span id="志第二_天象一之二-188"></span>
二月庚寅，月犯心。

189. <span id="志第二_天象一之二-189"></span>
三月庚戌，月入南斗口中。占曰“大臣诛”。九月，定州刺史、安乐王长乐有罪，征诣京师，赐死。乙卯，月入南斗口中。

190. <span id="志第二_天象一之二-190"></span>
七月癸未，月犯心。

191. <span id="志第二_天象一之二-191"></span>
十月，月犯心。

192. <span id="志第二_天象一之二-192"></span>
十二月丙戌，月犯太微左执法。占曰“大臣有忧”。四年正月，襄城王韩颓有罪，削爵徙边。

193. <span id="志第二_天象一之二-193"></span>
四年正月丁未，月在毕，晕参两肩、五车、东井。丁巳，月犯心。占曰“人伐其主”。五年二月，沙门法秀谋反，伏诛。戊午，月又犯心。

194. <span id="志第二_天象一之二-194"></span>
二月己卯，月犯轩辕北第二星。辛巳，月犯太微左执法。占曰“大臣有忧”。

195. <span id="志第二_天象一之二-195"></span>
闰月，顿丘王李锺葵有罪赐死。壬午，月蚀。乙酉，月掩荧惑。

196. <span id="志第二_天象一之二-196"></span>
五年二月癸卯，月犯太微西蕃南头第一星。

197. <span id="志第二_天象一之二-197"></span>
二月甲辰，月在翼，晕东南，不币；须妗西北有偏白晕，侵五车二星、东井、北河、北河、舆鬼、柳、北斗、紫微宫、摄提、翼星。戊戌，月犯心，京师不见，济州以闻。

198. <span id="志第二_天象一之二-198"></span>
七月戊寅，月犯昴。占曰“有白衣之会”。六年正月，任城王云薨。

199. <span id="志第二_天象一之二-199"></span>
六年正月癸亥，月在毕，晕参两肩、五车三星胃、昴、毕，京师不见，营州以闻。己巳，月在张，犯轩辕大星。辛未，月蚀。

200. <span id="志第二_天象一之二-200"></span>
五月戊申，月入南斗口中。戊寅，月犯昴。

201. <span id="志第二_天象一之二-201"></span>
七月丁卯，月蚀。

202. <span id="志第二_天象一之二-202"></span>
十一月辛亥朔，月寅见东方，京师不见，平州以闻。

203. <span id="志第二_天象一之二-203"></span>
七年五月辛卯，月犯南斗。

204. <span id="志第二_天象一之二-204"></span>
八年正月辛巳，月在毕，晕东井、岁星、觜、参两肩、五车。

205. <span id="志第二_天象一之二-205"></span>
三月己丑，月犯心。

206. <span id="志第二_天象一之二-206"></span>
四月丁亥，月蚀斗。

207. <span id="志第二_天象一之二-207"></span>
癸亥，月犯昴，相州以闻。占曰“有白衣之会”。十一年五月，南平王浑薨。

208. <span id="志第二_天象一之二-208"></span>
五月丁亥，月在斗，蚀尽。占曰“饥’。十二月，诏以州镇十五水旱民饥，遣使者循行，问所疾苦，开仓赈恤。

209. <span id="志第二_天象一之二-209"></span>
九年正月丁丑，月在参，晕觜，参两肩、东井、北可、五车三星。占曰“水”。

210. <span id="志第二_天象一之二-210"></span>
是年，冀定数州水，民有卖男女者。

211. <span id="志第二_天象一之二-211"></span>
戊申，月犯东井。占曰“贵人死”，一曰“有水”。十月，侍中、司徒、魏郡王陈建薨。是年，京师及州镇十二水旱伤稼。

212. <span id="志第二_天象一之二-212"></span>
四月丁未，月犯心。

213. <span id="志第二_天象一之二-213"></span>
十一月戊寅，月蚀。

214. <span id="志第二_天象一之二-214"></span>
十年十一月辛亥，月犯房。

215. <span id="志第二_天象一之二-215"></span>
十一年正月丙午，月犯房钩钤。

216. <span id="志第二_天象一之二-216"></span>
二月癸亥，月犯东井。

217. <span id="志第二_天象一之二-217"></span>
三月丙申，月三晕太微。庚子，月蚀氐。占曰“籴贵”。是年，年谷不登，听民出关就食开仓赈恤。

218. <span id="志第二_天象一之二-218"></span>
六月乙丑，月犯斗。丙寅，月犯建星。

219. <span id="志第二_天象一之二-219"></span>
七月丁未，月入东井。

220. <span id="志第二_天象一之二-220"></span>
八月己巳，月蚀胃。占曰“有兵”。是月，蠕蠕犯塞，遣平原王陆叡讨之。

221. <span id="志第二_天象一之二-221"></span>
九月戊戌，阴云离合，月在胃蚀。

222. <span id="志第二_天象一之二-222"></span>
十一月乙巳，月入氐。

223. <span id="志第二_天象一之二-223"></span>
十二月戊午，月及荧惑合于东壁。甲子，月入东井，犯天关。

224. <span id="志第二_天象一之二-224"></span>
十二年正月戊戌，月犯左角。

225. <span id="志第二_天象一之二-225"></span>
二月壬戌，月量太微。丁卯，月犯氐。

226. <span id="志第二_天象一之二-226"></span>
四月癸丑，月犯东井。占曰“将死”。九月，司徒、淮南王他薨。壬戌，月犯氐，与岁星同在氐。癸亥，月犯房。

227. <span id="志第二_天象一之二-227"></span>
六月丁巳，月入氐，犯岁星。

228. <span id="志第二_天象一之二-228"></span>
七月乙酉，月犯房，庚寅，月犯牵牛。庚子，月犯毕。

229. <span id="志第二_天象一之二-229"></span>
九月，月蚀尽。

230. <span id="志第二_天象一之二-230"></span>
十一月己未，月犯东井。丙寅，月犯左角。占曰“天下有兵”。十三年正月，萧赜遣众寇边，淮阳太守王僧俊击走之。

231. <span id="志第二_天象一之二-231"></span>
十二月甲申，月犯毕，乙未，月犯氐。丙申，月犯房。

232. <span id="志第二_天象一之二-232"></span>
十三年正月甲寅，月入东井。壬戌，月掩牵牛。

233. <span id="志第二_天象一之二-233"></span>
二月己丑，月在角，十五分蚀七。

234. <span id="志第二_天象一之二-234"></span>
三月庚申，月犯岁星。

235. <span id="志第二_天象一之二-235"></span>
四月丙戌，月犯房。

236. <span id="志第二_天象一之二-236"></span>
六月乙酉，月掩牵牛。乙未，月犯毕。占曰“贵人死”。十二月，司空、河东王苟颓薨。

237. <span id="志第二_天象一之二-237"></span>
七月丁未，月入氏。戊申，月犯楗闭。

238. <span id="志第二_天象一之二-238"></span>
八月丙戌，天有微云，月在未蚀。占曰“有兵”。十四年四月，地豆于频犯塞，诏征西大将军、阳平王颐击走之。

239. <span id="志第二_天象一之二-239"></span>
九月丁巳，月掩毕。庚申，月入东井。

240. <span id="志第二_天象一之二-240"></span>
十月己卯，月掩荧惑，又掩毕。丁酉，月犯楗闭。

241. <span id="志第二_天象一之二-241"></span>
十二月壬午，月入东井。

242. <span id="志第二_天象一之二-242"></span>
十四年二月甲戌，月犯毕。

243. <span id="志第二_天象一之二-243"></span>
六月甲戌，月犯亢。

244. <span id="志第二_天象一之二-244"></span>
八月乙亥，月犯牵牛。辛卯，月犯轩辕。占曰“女主当之”。九月，文明皇太后冯氏崩。

245. <span id="志第二_天象一之二-245"></span>
十月壬午，月入东井。戊子，月犯太微。

246. <span id="志第二_天象一之二-246"></span>
十一月戊戌，月犯镇星。乙卯，月犯太微右执法。

247. <span id="志第二_天象一之二-247"></span>
十二月庚辰，月犯轩辕。癸未，月掩太微左执法。

248. <span id="志第二_天象一之二-248"></span>
十五年正月己酉，月在张蚀。

249. <span id="志第二_天象一之二-249"></span>
三月丙申，月掩毕。占曰“有边兵”。十六年八月。诏阳平王颐、右仆射陆叡督十二将、七万骑，北讨蠕蠕。

250. <span id="志第二_天象一之二-250"></span>
四月庚午，月犯轩辕。癸酉，月犯太微东蕃上将。占曰“贵人忧”。六月，济阴王郁以贪残赐死。癸未，月犯岁星。

251. <span id="志第二_天象一之二-251"></span>
五月庚子，月掩太微左执法。占曰“大臣忧”。十七年二月，南平王霄薨。丁未，月掩建星。

252. <span id="志第二_天象一之二-252"></span>
七月乙未，月犯太微东蕃，辛丑，月掩建星。癸卯，月犯牵牛。

253. <span id="志第二_天象一之二-253"></span>
九月乙丑，月犯牵牛，占曰“大臣有忧”。十七年，萧赜死。大臣疑当作吴越。

254. <span id="志第二_天象一之二-254"></span>
癸未，月入太微，犯右执法。占曰“大臣忧”。十七年八月，三老、山阳郡开国公尉元薨。

255. <span id="志第二_天象一之二-255"></span>
十月甲午，月犯镇星。戊申，月犯轩辕。

256. <span id="志第二_天象一之二-256"></span>
十一月乙巳，月犯毕。辛未，月入东井。

257. <span id="志第二_天象一之二-257"></span>
十二月辛卯，月蚀，尽。

258. <span id="志第二_天象一之二-258"></span>
十六年二月甲辰，月入氐。

259. <span id="志第二_天象一之二-259"></span>
三月已卯，月入羽林。

260. <span id="志第二_天象一之二-260"></span>
四月壬辰，月入太微。丙午，月入羽林。

261. <span id="志第二_天象一之二-261"></span>
五月壬子。月掩南斗第六星。甲戌，月入羽林。

262. <span id="志第二_天象一之二-262"></span>
六月戊子，月犯荧惑。占曰“贵人死”。十九年五月，广川王谐薨。己丑，月入太微。丁酉，月掩建星。丁未，月入毕。占曰“有边兵”。十九年正月，平南将军王肃频破萧鸾军于义阳，降者万余。

263. <span id="志第二_天象一之二-263"></span>
七月甲戌，月入毕。丁丑，月犯轩辕。

264. <span id="志第二_天象一之二-264"></span>
八月壬辰，月犯建星。壬寅，月犯毕。甲辰，月入东井。戊申，月犯轩辕。占曰“女主当之”。二十年七月，废皇后冯氏。辛亥，月入太微，犯右执法。

265. <span id="志第二_天象一之二-265"></span>
九月癸亥，月掩镇星。

266. <span id="志第二_天象一之二-266"></span>
十月辛卯，月入羽林。癸亥，月入东井。

267. <span id="志第二_天象一之二-267"></span>
十一月甲子，月犯毕。壬申，月入太微。丁丑，月入氐。

268. <span id="志第二_天象一之二-268"></span>
十二月丁酉，月在柳蚀。占曰“国有大事，兵起”。十七年八月己丑，车驾发京师南伐，步骑三十余万。

269. <span id="志第二_天象一之二-269"></span>
十七年正月己丑，月犯轩辕，壬申，月犯氐。

270. <span id="志第二_天象一之二-270"></span>
三月甲午，月入太微。壬寅，月掩南斗第六星。

271. <span id="志第二_天象一之二-271"></span>
四月癸丑，月入太微。占曰“大臣死”。十九年二月辛酉，司徒冯诞薨。壬寅，月入羽林。

272. <span id="志第二_天象一之二-272"></span>
五月甲子，月犯南斗第六星。乙丑，月掩建星。

273. <span id="志第二_天象一之二-273"></span>
六月甲午，月在女蚀。占曰“旱”。二十年，以南北州郡旱，遣侍臣循察，开仓赈恤。

274. <span id="志第二_天象一之二-274"></span>
七月壬子，月入太微。占曰“有反臣”。二十年二月，恆州刺史穆泰谋反，伏诛，多所连及。丙辰，月入氏。癸未，月犯南斗第六星。庚申，月犯建星。

275. <span id="志第二_天象一之二-275"></span>
八月庚寅，月犯哭星。辛卯，月入羽林。丁酉，月入毕。占曰“兵起”。十九年二月，车驾南伐钟离。辛丑，月犯舆鬼。乙巳，月入太微，犯屏星。

276. <span id="志第二_天象一之二-276"></span>
十月壬午，月犯建星。甲午，月入东井。

277. <span id="志第二_天象一之二-277"></span>
十一月壬子，月犯哭星。辛酉，月犯东井前星。丁卯，月入太微。占曰“大臣死，有反臣”。二十七年四月，大将军，宋王刘永昶薨，广州刺史薛法护南叛。壬申，月入氐。

278. <span id="志第二_天象一之二-278"></span>
十二月辛巳，月入羽林。乙未。月人太微。己亥，月入氐。

279. <span id="志第二_天象一之二-279"></span>
十八年二月甲午，月入氐。

280. <span id="志第二_天象一之二-280"></span>
四月庚申，月在斗蚀。

281. <span id="志第二_天象一之二-281"></span>
六月丁卯，月入东井。

282. <span id="志第二_天象一之二-282"></span>
十九三月己卯，月犯轩辕。占曰“女主当之”。二十一年十月，追废贞皇后林氏为庶人。

283. <span id="志第二_天象一之二-283"></span>
二十年七月辛巳，月掩镇星。

284. <span id="志第二_天象一之二-284"></span>
十月丙午，月在毕蚀。

285. <span id="志第二_天象一之二-285"></span>
二十一年三月丁酉，月犯屏星。

286. <span id="志第二_天象一之二-286"></span>
四月庚午，月掩房星。

287. <span id="志第二_天象一之二-287"></span>
六月丁卯，月掩斗魁。

288. <span id="志第二_天象一之二-288"></span>
十二月乙亥，月掩心。

289. <span id="志第二_天象一之二-289"></span>
二十二年正月丙申，月掩轩辕，占曰“女主当之”。二十三年，诏赐皇后冯氏死。

290. <span id="志第二_天象一之二-290"></span>
二月乙丑，月与岁星、荧惑合於右掖门内。丁卯，月在角蚀。占曰“天子忧”。

291. <span id="志第二_天象一之二-291"></span>
二十三年四月，高祖崩。

292. <span id="志第二_天象一之二-292"></span>
七月乙酉，月掩心。

293. <span id="志第二_天象一之二-293"></span>
九月庚申，月蚀昴。

294. <span id="志第二_天象一之二-294"></span>
二十三年二月壬戌，月在轸蚀。

295. <span id="志第二_天象一之二-295"></span>
六月癸未，月掩房南头第二星。甲申，月掩箕北头弟一星。

296. <span id="志第二_天象一之二-296"></span>
八月，月在壁，蚀子已上。

297. <span id="志第二_天象一之二-297"></span>
十一月癸丑，月在毕，晕昴、觜、参、五车。

298. <span id="志第二_天象一之二-298"></span>
十二月己卯，月掩昴。辛巳，月掩五车。

299. <span id="志第二_天象一之二-299"></span>
世宗景明元年正月丙辰，月在翼蚀，十五分蚀三。

300. <span id="志第二_天象一之二-300"></span>
十二月癸未，月晕太微，既而有白气一长匹，广二尺许，南至七星。俄而月复晕北斗大角。丁亥，月晕角、亢、房。

301. <span id="志第二_天象一之二-301"></span>
二年正月甲辰，月晕井、觜、参两肩、昴、五车。占曰“贵人死，大赦”。二月甲戌，大赦天下。五月壬子，广陵王羽薨。

302. <span id="志第二_天象一之二-302"></span>
二月丙子，月掩轩辕大星。占曰“女主忧”。正始四年十月，皇后于氏崩。癸未，月掩房南头第二星。丙戌，月入南斗距星南三尺。占曰“吴越有忧”。十二月，萧宝卷直后张齐玉杀宝卷。

303. <span id="志第二_天象一之二-303"></span>
五月丙午，月掩心第三星。戊申，月掩斗魁第三星。

304. <span id="志第二_天象一之二-304"></span>
七月辛亥，月晕娄，内青外黄，轹昴、毕、天船、大陵、卷舌、奎、娄。

305. <span id="志第二_天象一之二-305"></span>
三年正月寅，月入斗，去魁第二星四寸许。占曰“吴越有忧”。四月，萧衍又废其主宝融。

306. <span id="志第二_天象一之二-306"></span>
四月癸酉，月乘房南头第二星。己亥，月晕，在角、亢、氐、房、心。

307. <span id="志第二_天象一之二-307"></span>
六月戊戌，月掩南斗第二星。

308. <span id="志第二_天象一之二-308"></span>
八月壬寅，月晕，外青内黄，轹昴、毕、娄、胃、五车。占曰“贵人死”。乙卯，三老元丕薨。己酉，月犯轩辕。

309. <span id="志第二_天象一之二-309"></span>
十一月己巳，月蚀井，尽。

310. <span id="志第二_天象一之二-310"></span>
十二月壬辰，月掩昴。占曰“有白衣之会”。正始二年四月，城阳王鸾薨。乙未，月晕参、井、镇星。占曰“起兵”。四年，氐反，行梁州事杨椿、左将军羊社大破之。丙申，月掩镇星，又晕

311. <span id="志第二_天象一之二-311"></span>
四年正月庚申，月晕胃、昴、参、五车。

312. <span id="志第二_天象一之二-312"></span>
二月辛亥，月掩太白。

313. <span id="志第二_天象一之二-313"></span>
三月辛酉，月晕轩辕、太微西垣帝坐。

314. <span id="志第二_天象一之二-314"></span>
四月丙申，月掩心大星。

315. <span id="志第二_天象一之二-315"></span>
五月丁卯，月在斗，从地下蚀出，十五分蚀十二。占曰“饥”。正始四年八月，敦煌民饥，开仓赈恤。

316. <span id="志第二_天象一之二-316"></span>
六月癸卯，月犯昴。占曰“有白衣之会”。永平元年三月，皇子昌薨。丁未，月掩太白。

317. <span id="志第二_天象一之二-317"></span>
七月戊午，月犯房大星。壬申，月犯昴、毕、觜、参、东井、五车五星。占曰“旱，有大赦”。正始元年正月丙寅，大赦，改年。六月，诏以旱，彻乐减膳。

318. <span id="志第二_天象一之二-318"></span>
十二月丁亥，月晕昴、毕、娄、胃。已未，月晕太微帝坐、轩辕。庚子，月晕房、心、亢、氐。占曰“有军，大战”。正始元年，荆州刺史杨大眼大破群蛮樊秀安等。

319. <span id="志第二_天象一之二-319"></span>
正始元年正月乙卯，月晕胃、昴、毕、五车二星。丁巳，月晕娄、胃、昴、毕。

320. <span id="志第二_天象一之二-320"></span>
戊戌，月晕五车三星、东井、南河、北河、舆鬼、镇星。

321. <span id="志第二_天象一之二-321"></span>
二月甲申，月晕昴、毕、参左肩、五车。

322. <span id="志第二_天象一之二-322"></span>
二年九月癸未，月在昴，十五分蚀十。占曰“饥”。四年九月，司州民饥。开仓赈恤。

323. <span id="志第二_天象一之二-323"></span>
十一月丙子，月晕；东西两珥，内赤外青；东有白虹，长二丈许；西有白虹，长一匹；北有虹，长一丈余，外赤内青黄，虹北有背，外赤内青黄。

324. <span id="志第二_天象一之二-324"></span>
三年正月辛巳，月晕太微帝坐、轩辕左角、贲星。

325. <span id="志第二_天象一之二-325"></span>
三月庚辰，月在氐，蚀尽。

326. <span id="志第二_天象一之二-326"></span>
十月甲寅，月犯太白。

327. <span id="志第二_天象一之二-327"></span>
永平元年五月丁未，月犯毕。占曰“贵人有死者”。九月，杀太师、彭城王勰。

328. <span id="志第二_天象一之二-328"></span>
六月己巳，月掩毕。

329. <span id="志第二_天象一之二-329"></span>
十一月癸酉，月犯左执法。占曰“大臣有忧”。四年三月壬戌，广阳王嘉薨。

330. <span id="志第二_天象一之二-330"></span>
二年正月甲午，月在翼，十五分蚀十二。

331. <span id="志第二_天象一之二-331"></span>
十一月丙戌，月掩毕大星。

332. <span id="志第二_天象一之二-332"></span>
三年正月戊子，月在张蚀。

333. <span id="志第二_天象一之二-333"></span>
闰月乙酉，月在危蚀。

334. <span id="志第二_天象一之二-334"></span>
十一月壬寅，月犯太白。

335. <span id="志第二_天象一之二-335"></span>
十二月壬午，月在张蚀。

336. <span id="志第二_天象一之二-336"></span>
四年四月癸酉，月晕太微、轩辕。占曰“小赦”。延昌二年八月，诸犯罪者恕死，从流已下减降。辛卯，月犯太白于胃。

337. <span id="志第二_天象一之二-337"></span>
八月癸丑，月掩舆鬼。丁巳，月入太微。占曰“大臣死”。延昌元年三月己未，尚书左仆射，安乐王诠薨。辛酉，月犯太白。

338. <span id="志第二_天象一之二-338"></span>
十月壬午，月失行黄道北，犯轩辕大星。甲申，月入太微。

339. <span id="志第二_天象一之二-339"></span>
十一月乙巳，月犯毕。占曰“为边兵”。十一月戊甲，诏李崇、奚康生治兵寿春，以讨朐山之寇。

340. <span id="志第二_天象一之二-340"></span>
延昌元年二月庚午，月晕东井、舆鬼、轩辕大星。

341. <span id="志第二_天象一之二-341"></span>
三月辛丑，月在翼晕，须臾之间，再成再散。壬寅，月犯太微。乙巳，月晕角、亢、房、心、镇、岁。九月丁卯，月及荧惑俱在七星。

342. <span id="志第二_天象一之二-342"></span>
十月癸酉，月晕东井、五车、毕、参。占曰“大旱”，一曰“为水”。二年四月庚子，出绢十五万匹，赈恤河南饥民。五月，寿春水。

343. <span id="志第二_天象一之二-343"></span>
十二月戊戌，月犯荧惑于太微。占曰“君死，不出三年”。四年正月，世宗崩。

344. <span id="志第二_天象一之二-344"></span>
二年正月庚子，月晕，晕东有连环，轹亢、房、镇、织女、天棓、紫宫、北斗。

345. <span id="志第二_天象一之二-345"></span>
二月己巳，月晕荧惑、轩辕、太微帝座。占曰“旱”。六月乙酉，青州民饥，诏开仓赈恤。

346. <span id="志第二_天象一之二-346"></span>
四月丙申，月掩镇星。己亥，月在箕，从地下蚀出，还生三分，渐渐而满。占曰“饥“。三年四月，青州民饥，开仓赈恤。

347. <span id="志第二_天象一之二-347"></span>
六月乙巳，月犯毕左股。占曰“为边兵”。三年六月，南荆州刺史柏叔舆破萧衍军于九江。

348. <span id="志第二_天象一之二-348"></span>
七月戊午，月掩镇星。

349. <span id="志第二_天象一之二-349"></span>
十月丙申，月在参，蚀尽。占曰“军起”。三年十一月，诏司徒高肇为大将军，率步骑十五万伐蜀。

350. <span id="志第二_天象一之二-350"></span>
三年二月乙酉，月晕毕、昴、太白、东井、五车。

351. <span id="志第二_天象一之二-351"></span>
四月癸巳，月在尾，从地下蚀出，十五分蚀十四。占曰“旱，饥”。熙平元年四月，瀛州民饥，开仓赈恤。

352. <span id="志第二_天象一之二-352"></span>
九月丁卯，月犯太微屏星。

353. <span id="志第二_天象一之二-353"></span>
十月壬寅，月犯房第二星。

354. <span id="志第二_天象一之二-354"></span>
十二月丙午，月掩荧惑。

355. <span id="志第二_天象一之二-355"></span>
四年五月庚戌，月犯太微。占曰“贵人忧”。九月，安定王燮薨”。

356. <span id="志第二_天象一之二-356"></span>
九月乙丑，月犯太微。

357. <span id="志第二_天象一之二-357"></span>
十月癸巳，月入太微。占曰“大臣死”。熙平二年二月，太保、领司徒、广平王怀薨。

358. <span id="志第二_天象一之二-358"></span>
闰月戊午，月犯轩辕。占曰“女主忧之”。神龟元年九月，皇太后高尼崩于瑶光寺。

359. <span id="志第二_天象一之二-359"></span>
肃宗熙平元年八月己酉，月在奎，十五分蚀八。占曰“有兵”。神龟元年三月，南秦州氐反，遣龙骧将军崔袭持节喻之。

360. <span id="志第二_天象一之二-360"></span>
十二月戊戌，月犯岁星。甲辰，月晕东井、觜、参、五车。占曰“大旱”，一曰“水”。二年十月庚寅，幽、冀、沧、瀛四州大饥，开仓赈恤。

361. <span id="志第二_天象一之二-361"></span>
二年二月丁未，月在轸蚀。

362. <span id="志第二_天象一之二-362"></span>
四月癸卯，月犯房。

363. <span id="志第二_天象一之二-363"></span>
八月癸卯，月在娄，蚀尽。

364. <span id="志第二_天象一之二-364"></span>
九月癸酉，月犯毕。占曰“贵人有死者”。神龟元年四月丁酉，司徒胡国珍薨。

365. <span id="志第二_天象一之二-365"></span>
十月癸卯，月晕昴、毕、觜、参、五车四星。甲辰，月晕毕右股、觜、参、五车三星、东井。占曰“天下饥。大赦”。神龟元年正月，幽州大饥，死者甚众，开仓赈恤；又大赦天下。

366. <span id="志第二_天象一之二-366"></span>
十一月戊戌，月晕觜、参、东井。壬子，月犯心小星。

367. <span id="志第二_天象一之二-367"></span>
神龟二年二月丙辰，月在参，晕井、觜、参右肩、岁星、五车四星。占曰“有相死”。十二月，司徒、尚书令任城王澄薨。

368. <span id="志第二_天象一之二-368"></span>
八月辛示，月犯轩辕。

369. <span id="志第二_天象一之二-369"></span>
十二月庚申，月在柳，十五分蚀十。

370. <span id="志第二_天象一之二-370"></span>
正光元正月戊子，月犯轩辕大星。占曰“女主有忧”。七月丙子，元乂幽灵太后于北宫。

371. <span id="志第二_天象一之二-371"></span>
十二月甲寅，月蚀。占曰“兵外起”。二年正月，南秦州氐反。二月，诏光禄大夫邴虬讨之。

372. <span id="志第二_天象一之二-372"></span>
二年五月丁未，月蚀。占曰“旱，饥”。三年六月，帝以炎旱，减膳撤悬。

373. <span id="志第二_天象一之二-373"></span>
七月乙卯，月在昴北三寸。

374. <span id="志第二_天象一之二-374"></span>
九月庚戌，月晕胃、昴、毕、五车二星。辛亥，月晕昴、毕、觜、参两肩、五车五星。占曰“有赦”。三年十一月丙午，大赦天下。

375. <span id="志第二_天象一之二-375"></span>
十月辛卯，月掩心大星。

376. <span id="志第二_天象一之二-376"></span>
十一月己酉，月在井蚀。乙卯，月犯昴。

377. <span id="志第二_天象一之二-377"></span>
三年正月甲寅，月掩心距星。

378. <span id="志第二_天象一之二-378"></span>
二月丁卯，月掩太白，京师不见，凉州以闻。甲戌，月在张，晕轩辕、太微右执法、岁星。

379. <span id="志第二_天象一之二-379"></span>
四月丁丑，月掩心距星。

380. <span id="志第二_天象一之二-380"></span>
九月丙午，月在毕，晕昴、毕、觜、参两肩、五车四星。

381. <span id="志第二_天象一之二-381"></span>
四年正月戊戌，月在井，晕东井、南可、轹觜、参右肩一星、五车一星。

382. <span id="志第二_天象一之二-382"></span>
七月乙巳，月在胃，晕娄、胃、昴、毕、觜。占曰“贵人死”。四年十一月丁酉，太保崔光薨。

383. <span id="志第二_天象一之二-383"></span>
八月乙亥，月在毕，掩荧惑。

384. <span id="志第二_天象一之二-384"></span>
五年二月庚寅，月在参，晕毕、觜、参两肩、东井、荧惑、五车一星。占曰“兵起”。六月秦州城人莫折大提据城反，自称秦王，诏雍州刺史元志讨之。

385. <span id="志第二_天象一之二-385"></span>
闰月壬辰，月在张，晕轩辕、太微西蕃。占曰“天子发军自卫”。孝昌三年正月己丑，诏内外戒严，将亲出讨。癸巳，月在翼，晕太微、张、翼。占曰“士卒多逃走”，一曰“士卒大聚”。

386. <span id="志第二_天象一之二-386"></span>
十月，营州城人刘安定、就德兴反，执刺史李仲遵。其部下王恶兒斩安定以降，德兴东走，自号燕王。

387. <span id="志第二_天象一之二-387"></span>
八月丙申，月在昴，晕胃、昴、五车二星、毕、觜、参一肩。

388. <span id="志第二_天象一之二-388"></span>
十二月癸未，月在娄，晕奎、胃、昴。

389. <span id="志第二_天象一之二-389"></span>
孝昌元年九月丁巳，月蚀。

390. <span id="志第二_天象一之二-390"></span>
十月丙戌，月在毕，晕昴、毕、觜两肩、五车二星。

391. <span id="志第二_天象一之二-391"></span>
二年八月甲申，月在胃，掩镇星。

392. <span id="志第二_天象一之二-392"></span>
闰月癸酉，月掩镇星。

393. <span id="志第二_天象一之二-393"></span>
三年正月戊辰，月犯镇星於娄，相去七寸许，光芒相反。占曰“国破，期不出三年”，一曰“天下有大丧”。武秦元年二月癸丑，肃宗崩；四月庚子，氽朱荣害灵太后及幼主，又害王公已下。癸酉，月在井，晕觜、参两肩、南北河、五车两星。

394. <span id="志第二_天象一之二-394"></span>
占曰“有赦”。七月乙丑，大赦天下。

395. <span id="志第二_天象一之二-395"></span>
武泰元年三月庚申，月掩毕大星。庚午，月在轸，晕太微、角。

396. <span id="志第二_天象一之二-396"></span>
庄帝建义元年七月丙子，月在毕，掩大星。

397. <span id="志第二_天象一之二-397"></span>
永安元年十一月丙寅，月在毕大星东北五寸许，光芒相掩。

398. <span id="志第二_天象一之二-398"></span>
十二月辛卯，月在娄，晕奎、岁星、胃、昴。癸巳，月掩毕大星。

399. <span id="志第二_天象一之二-399"></span>
二年三月乙卯，月入毕口。占曰“大兵起”。壬戌，诏大将军、上党王天穆与齐献武王讨邢杲。

400. <span id="志第二_天象一之二-400"></span>
四月己丑，月在翼，入太微，在屏星西南，相去一尺五寸，须臾下没。辛卯，月在轸，晕太微轸、角。乙丑，月在危。

401. <span id="志第二_天象一之二-401"></span>
八月乙丑，月在毕左股第二星北，相去二寸许，光芒相掩，须臾入毕。占曰“兵起”。三年正月辛丑，东徐州城民吕文欣等反，杀刺史，行台樊子鹄讨之。

402. <span id="志第二_天象一之二-402"></span>
十月辛亥，月在毕，晕毕、昴、镇星、觜、参、井、五车四星。占曰“兵起，大赦”。三年三月，万俟丑奴遣其大行台尉迟菩萨寇岐州，大都督贺拔岳、可朱浑道元大破之。四月，大赦天下。甲子，月在参蚀。

403. <span id="志第二_天象一之二-403"></span>
十二月丙辰，月掩毕右股大星。乙丑，月、荧惑同在轸。丁巳，月在毕，晕昴、毕及镇星、觜、参、伐、五车四星。占曰“大赦”。三年九月，大赦天下。癸亥，月在翼，晕轩辕、翼太微。占曰“有赦”。三年十月戊申，皇子生，大赦天下。乙丑，月在轸，掩荧惑。

404. <span id="志第二_天象一之二-404"></span>
三年正月己丑，月入太微，袭荧惑。辛卯，月行太微中，晕太微、荧惑。壬辰，月在轸，掩荧惑。

405. <span id="志第二_天象一之二-405"></span>
四月戊午，月晕太微。

406. <span id="志第二_天象一之二-406"></span>
五月甲申望前，月蚀於午。《洪范传》曰：“天子微弱，大法失中，不能立功成事，则月蚀望前。”时尔朱荣等擅朝也。

407. <span id="志第二_天象一之二-407"></span>
六月乙巳，月在毕大星北三寸许，光芒相掩。

408. <span id="志第二_天象一之二-408"></span>
八月庚申，月入毕口，犯左股大星。辛丑，月入轩辕后星北，夫人南，直东过太白，犯次妃。占曰“人君死”，又为“兵起”。十二月，氽朱兆入洛，执帝，杀皇子，乱兵污辱后宫，杀司徒公、临淮王彧。

409. <span id="志第二_天象一之二-409"></span>
九月庚寅，月在参，晕昴、觜、参、井、岁镇二星、五车三星。

410. <span id="志第二_天象一之二-410"></span>
十月辛亥，月晕东壁。

411. <span id="志第二_天象一之二-411"></span>
十一月辛丑，月在太白北，中不容指。

412. <span id="志第二_天象一之二-412"></span>
前废帝普泰元年正月己丑，月在角，晕轸、角、亢，亦连环晕接北斗柄三星、大角、织女。

413. <span id="志第二_天象一之二-413"></span>
五月甲申，月蚀尽。己未，月犯毕右股第一星，相去三寸许，光芒相及，又入毕口。

414. <span id="志第二_天象一之二-414"></span>
十月癸丑，月晕昴、觜、参、东井、五车三星。占曰“有赦”。是月，齐献武王推立后废帝，大赦天下。

415. <span id="志第二_天象一之二-415"></span>
后废帝中兴元年十一月甲申，月晕。

416. <span id="志第二_天象一之二-416"></span>
三年四月戊寅，月大箕蚀。

417. <span id="志第二_天象一之二-417"></span>
出帝太昌元年六月癸未，月戴珥。

418. <span id="志第二_天象一之二-418"></span>
九月甲寅，月入太微，犯屏星。

419. <span id="志第二_天象一之二-419"></span>
十月丙子，月在参蚀。

420. <span id="志第二_天象一之二-420"></span>
永熙二年十一月乙丑，月在毕，晕昴、觜、参两肩、五车五星。

421. <span id="志第二_天象一之二-421"></span>
三年三月戊戌，月在亢蚀。

422. <span id="志第二_天象一之二-422"></span>
八月庚午，月在毕，晕昴、毕、觜、参、五车四星。占曰“大赦”。是月戊辰，大赦天下。

423. <span id="志第二_天象一之二-423"></span>
孝静天平元年十二月庚申，月在毕，晕昴、毕觜、参两肩、五车五星。

424. <span id="志第二_天象一之二-424"></span>
闰月庚子，月掩心中央星。

425. <span id="志第二_天象一之二-425"></span>
二年三月，月晕北斗第二星。占曰“籴贵兵聚”。是月，齐献武王讨山胡刘蠡升，斩之。三年，并、肆、汾、建诸州霜俭。壬申，月在娄，大白在月南一寸许，至明渐渐相离。

426. <span id="志第二_天象一之二-426"></span>
八月己卯，月在心，去心中央大星西厢七寸许。

427. <span id="志第二_天象一之二-427"></span>
十一月戊辰，月在心，掩前小星。

428. <span id="志第二_天象一之二-428"></span>
三年春正月丁卯，月掩轩辕大星。

429. <span id="志第二_天象一之二-429"></span>
二月丁亥，月蚀。

430. <span id="志第二_天象一之二-430"></span>
八月癸未，月蚀。

431. <span id="志第二_天象一之二-431"></span>
十月丁丑，月在荧惑北，相去五寸许。

432. <span id="志第二_天象一之二-432"></span>
四年二月壬申，月掩五车东南星。庚辰，月连环晕北斗。

433. <span id="志第二_天象一之二-433"></span>
八月癸未，月掩五车东南星。

434. <span id="志第二_天象一之二-434"></span>
元象元年三月丁卯，月掩轩辕大星。

435. <span id="志第二_天象一之二-435"></span>
六月癸卯，月蚀。

436. <span id="志第二_天象一之二-436"></span>
十月己亥，阴云班驳，月在昴，晕胃、昴、毕。占曰“大赦”。兴和元年五月，大赦天下。丁未，月在翼，晕太微、轩辕、左角、轸二星。

437. <span id="志第二_天象一之二-437"></span>
十一月庚午，月在井，晕五车一星及东井、南北河。占曰“有赦”。兴和元年十一月，大赦，改年。

438. <span id="志第二_天象一之二-438"></span>
兴和元年八月辛丑，月在毕，晕毕、觜、参两肩、五车。

439. <span id="志第二_天象一之二-439"></span>
九月丁巳，月在斗，犯魁第三星，相去三寸许，光芒相及。丁卯，月掩昴。

440. <span id="志第二_天象一之二-440"></span>
十二月甲午，月蚀。

441. <span id="志第二_天象一之二-441"></span>
二年八月己酉，月犯心中央大星。

442. <span id="志第二_天象一之二-442"></span>
三年春正月辛巳，月在毕，晕东井、参两肩、毕，西轹昴、五车五星。占曰“大赦”。武定元年正月，大赦，改元。

443. <span id="志第二_天象一之二-443"></span>
四月壬辰，月蚀。

444. <span id="志第二_天象一之二-444"></span>
八月丁巳，月在胃，晕毕、岁星、昴、娄、胃、五车一星，须臾晕缺复成。

445. <span id="志第二_天象一之二-445"></span>
四年十一月壬午，月在七星，晕荧惑、轩辕、太微帝坐。

446. <span id="志第二_天象一之二-446"></span>
十二月壬寅，月在昴，晕昴、毕、五车两星。占曰“有赦”。武定二年三月，齐献武王历冀定二州，因入朝，以今春亢旱，请蠲悬租，赈穷乏，死罪已下一皆原宥。

447. <span id="志第二_天象一之二-447"></span>
武定元年三月丙午，月蚀。

448. <span id="志第二_天象一之二-448"></span>
四年正月己未，月蚀轸。

449. <span id="志第二_天象一之二-449"></span>
六月癸巳，月入毕中。

450. <span id="志第二_天象一之二-450"></span>
九月癸亥，月在翼，晕轩辕、太微帝坐、荧惑。占曰“兵起”。是月，北徐州山贼郑土定自号郎中，偷陷州城，仪同斛律平讨平之。

451. <span id="志第二_天象一之二-451"></span>
五年正月乙巳，月犯毕大星、昴、东井、觜、参、五车三星。占曰“大赦”。

452. <span id="志第二_天象一之二-452"></span>
五月丁西朔，大赦天下。庚辰，月在张，晕轩辕大星、太微天庭。

453. <span id="志第二_天象一之二-453"></span>
七年九月戊午，月在斗，掩岁星。占曰“吴越有忧”。是岁，侯景破建业，吴人饿死及流亡者不可胜数。

454. <span id="志第二_天象一之二-454"></span>
十一月丁卯，月蚀。

455. <span id="志第二_天象一之二-455"></span>
国学网站独家推出
