---
weight: 20
title: 志第五 地形二上
---

# 志第五 地形二上

1. <span id="志第五_地形二上-1"></span>
《夏书禹贡》、周氏《职方》中画九州，外薄四海，析其物土，制其疆域，此盖王者之规摹也。战国分并，秦吞海内，割裂都邑，混一华夷。汉兴，即其郡县，因而增广。班固考地理焉，彪志郡国，魏世三分，晋又一统，《地道》所载，又其次也。自刘渊、石勒倾覆神州，僭逆相仍，五方淆乱，随所跨擅。阙 长，更相侵食，彼此不恆，犬牙未足论，绣错莫能比。魏定燕赵，遂荒九服，夷翦逋伪，一国一家，遗之度外，吴蜀而已。正光已前，时惟全盛，户口之数，比夫晋之太康，倍而已矣。孝昌之际，乱离尤甚。恆代而北，尽为丘墟；崤潼已西，烟火断绝；齐方全赵，死如乱麻。於是生民耗减，且将大半。永安末年，胡贼入洛，官司文簿，散弃者多，往时编户，全无追访。今录武定之世以为《志》焉。州郡创改，随而注之，不知则关。内史及相仍代相沿。魏自明、庄，寇难纷纠，攻伐既广，启土逾众，王公锡社，一地累封，不可备举，故总以为郡。其沦陷诸州户，据永熙绾籍，无者不录焉。

2. <span id="志第五_地形二上-2"></span>
司州治鄴城，魏武帝国於此。太祖天兴四年处置相州。天平元年迁都改。

3. <span id="志第五_地形二上-3"></span>
领郡十二 县六十五

4. <span id="志第五_地形二上-4"></span>
户三十七万一千六百七十五 口一百四十五万九千八百三十五魏尹故魏郡，汉高祖置，二汉属冀州，晋属司州，天兴中属相州。天平初改为尹。

5. <span id="志第五_地形二上-5"></span>
领县十三

6. <span id="志第五_地形二上-6"></span>
户一十二万二千六百一十三 口四十三万八千二十四鄴二汉、晋属，天平初并荡阴、安阳，属之荡阴。太和中置关，今罢。有西门豹祠、武城、牖里城、荡城、石窦堰。有南部、右部、西部。天平中，决漳水为万金渠，今世号天平渠。 临漳天平初分鄴并内黄、斥丘、肥乡置。有鼓山、肥乡城、邯郸城、斥丘城、列人城、鸬鹚陂、林台泽。有左部、东北部尉。 繁阳二汉属，晋属顿丘。真君六年并顿丘，太和十九年复。天平二年属，治繁阳城。

7. <span id="志第五_地形二上-7"></span>
列入前汉属广平，后汉属，晋属广平。天平初属。 昌乐太和二十一年分魏置，永安元年置郡。天平中罢郡，复。有昌城。 武安二汉属，晋属广平。天平初属。

8. <span id="志第五_地形二上-8"></span>
临水晋属广平，真君六年并鄴。太和二十一年复属。 魏二汉、晋属。

9. <span id="志第五_地形二上-9"></span>
平邑天平二年分元城置。

10. <span id="志第五_地形二上-10"></span>
易阳二汉属赵国，晋属广平。天平初属。有易阳城。 元城二汉属，晋属阳平。天平初属。有沙鹿山。 斥章前汉属广平，后汉属钜鹿，晋属广平。真君三年并列人，太和二十年复。天平初属。 贵乡天平二年分馆陶置，治赵城。有东中郎将治。有空陵城、关城。

11. <span id="志第五_地形二上-11"></span>
阳平郡魏文帝黄初二年分魏置，治馆陶城。

12. <span id="志第五_地形二上-12"></span>
领县八

13. <span id="志第五_地形二上-13"></span>
户四万七千四百四十四 口一十六万二千七十五馆陶二汉属魏郡，晋属。有馆陶城。 清渊二汉属郡，晋属有清渊城。

14. <span id="志第五_地形二上-14"></span>
乐平二汉属东郡。晋属。前汉清县，后汉章帝更名。治乐平城。 发干二汉属东郡，晋属。有发干城。 临清太和二十一年置。武城永安中置，天平元年罢，二年复。有武城。 武阳二汉、晋属东郡，曰东武阳。后改属。 阳平二汉属东郡，晋属。永嘉后并乐平。太的二十一年复属。有阳平城、岗城、赵简子陵、武沟水、白马渊。

15. <span id="志第五_地形二上-15"></span>
广平郡汉武帝为平干国，宣帝改为广平国。后汉建武中省，属钜鹿。魏文帝黄初二年复，改治曲梁城。

16. <span id="志第五_地形二上-16"></span>
领县六

17. <span id="志第五_地形二上-17"></span>
户二万三千七百五十 口十万三千四百三平恩二汉属魏郡，晋属，治平恩城。有康台泽。 曲安景明中分平恩置，治曲安城。邯郸二汉属赵国，晋属，后属魏。真君六年属。有紫山。 广平前汉属，后汉属钜鹿，晋属，后罢。太和二十年复，治广平城。 曲梁前汉属，后汉属魏，晋属。 广年前汉属，后汉属钜鹿，晋属，永嘉后废。太和二十年复，治广年城。

18. <span id="志第五_地形二上-18"></span>
汲郡晋武帝置，治城头。

19. <span id="志第五_地形二上-19"></span>
领县六

20. <span id="志第五_地形二上-20"></span>
户二万九千八百八十三 口十万二千九百九十七北修武孝昌中分南修武置，治清阳城。有清阳泉、马泉、丁公神、育河、陶河、熨斗泉、覆釜山、五里泉、七里熨、马鸣泉、重泉、郡戒、安阳城。 南修武二汉属河内，晋属。有黄家、吴城、宜阳城。 汲二汉属河内，晋属，后罢。太和十二年复，治汲城。有比干墓、太公庙、陈城。兴和二年，恆农人率户归国，仍置义州於城中。 朝歌二汉属河内，晋属。有朝歌城、崔方城、大方山、淇水、白沟水、天井沟、苑城、新城、伏羲祠。 山阳二汉、晋属河内，后属。有沁阳城、南、北二武阳城。孝景二年置郡，初治共城，后移治山阳城，寻罢。 获嘉二汉属河内，晋属，后省。太和二十三年复，治新洛城。有获嘉城。

21. <span id="志第五_地形二上-21"></span>
广宗郡太和十一年立，寻罢，孝昌中复。

22. <span id="志第五_地形二上-22"></span>
领县三

23. <span id="志第五_地形二上-23"></span>
户一万三千二百六十二 口五万五千八百九十七广宗后汉属钜鹿，晋属安平。中兴中，立南、北广宗，寻罢，后属。有广宗城、建始城、建德城。 武强真君三年并信都，太和二十二年复。有武城。 经后汉、晋属安平。真君二行并南宫，后复属。

24. <span id="志第五_地形二上-24"></span>
东郡秦置，治滑台城。晋改为氵仆阳，后复。天兴中置兗州，太和十八年改。

25. <span id="志第五_地形二上-25"></span>
领县七

26. <span id="志第五_地形二上-26"></span>
户三万五百二十一 口十万七千七百一十七东燕二汉属，晋属濮阳，后属。有燕城、尧祠、伍子胥祠。 平昌孝昌二年分白马置，治平昌城。 白马二汉属，晋属濮阳，后属。有朝沟、白马、樊城、凡豪城。 凉城有凉城、南中城、西王母祠。 酸枣二汉、晋属陈留，后属。

27. <span id="志第五_地形二上-27"></span>
有酸枣城、肺山、白沙渊、望气台、五马渊。长垣二汉、晋属陈留，后属。真君八年并外黄，景明三年复。有平丘城、匡城、蒲城、子路祠、长垣城、卫灵公祠、龙城。 长乐武泰初分凉城置，有盘。

28. <span id="志第五_地形二上-28"></span>
北广平郡永安中分，广平置。

29. <span id="志第五_地形二上-29"></span>
领县三

30. <span id="志第五_地形二上-30"></span>
户一万六千六百九十一 口九万一千一百四十八南和前汉属广平，后汉属钜鹿，晋属，后并任。太和二十年复。有左阳亭、沙陵、南和城一名嘉和城、安丰城。 任前汉属广平，后汉属钜鹿，晋属。有广平乡城、如乡城、丰城、张相祠。 襄国秦为信都，项羽更名。二汉属赵国，晋属，后并任。太和二十年复。有襄国城。

31. <span id="志第五_地形二上-31"></span>
林虑郡永安元年置。

32. <span id="志第五_地形二上-32"></span>
领县四

33. <span id="志第五_地形二上-33"></span>
户一万三千八百二十一 口五万二千三百七十二林虑二汉属河内，晋属汲郡。前汉名隆虑，后汉避殇帝名改焉。真君六年并鄴，太和二十一年复。有陵阳河，东流为垣。 临淇天平初分朝歌、林虑、共县置。

34. <span id="志第五_地形二上-34"></span>
有王莽岭。源河，东流为淇。有黎川、祜柏岭、黎城、淇城。

35. <span id="志第五_地形二上-35"></span>
共二汉属河内，晋属汲。天增中属。有星城、凡城、旧水陂、柏门山。桓门水，南流名太清水。有檐山、白鹿山。 魏德天平二年分朝歌置。有累山、冷泉。

36. <span id="志第五_地形二上-36"></span>
丘顿郡晋武帝置。

37. <span id="志第五_地形二上-37"></span>
领县四

38. <span id="志第五_地形二上-38"></span>
户一万七千二十二 口八万七千六十三顿丘太和中并汲郡，余民在畿处者景明中置。有鱼阳泽、帝颛顼冢、帝喾冢。

39. <span id="志第五_地形二上-39"></span>
卫国二汉属东郡，晋属。汉曰观，后光武改。有卫国城、卫康叔冢、子路冢、蒯聩冢、孔悝冢、卫辄冢、卫灵公冢、武乡城。 临黄真君三年并卫国，太和十九年复。有宫城、黄城、卫新台、昌乡水。 阴安二汉属魏郡，晋属。真君三年并卫国，太和十九年复。有阴安城。审食其冢。

40. <span id="志第五_地形二上-40"></span>
氵仆阳郡晋置，天兴中属兗州，太和十一年属齐州，孝昌末又属西兗。天平初属。

41. <span id="志第五_地形二上-41"></span>
领县四

42. <span id="志第五_地形二上-42"></span>
户一万八千六百六十四 口五万五千五百一十二廪丘前汉属东郡，后汉属济阴，晋属。有羊角哀左伯桃冢、管公明冢。氵仆阳二汉属东郡，晋属。 城阳二汉、晋属济阴，后属。有瓠子河、雷泽。 鄄城二汉属济阴，晋属。

43. <span id="志第五_地形二上-43"></span>
黎阳郡孝昌中分汲郡置，治黎阳城。

44. <span id="志第五_地形二上-44"></span>
领县三

45. <span id="志第五_地形二上-45"></span>
户一万一千九百八十 口五万四百五十七黎阳二汉、晋属魏郡，后罢，孝昌中复属。有黎阳山。 东黎永安元年分黎阳置。 顿丘二汉属东郡，晋属顿丘，太和十八年属汲，后属。永安元年分入内黄，天平中罢。

46. <span id="志第五_地形二上-46"></span>
清河郡汉高帝置。

47. <span id="志第五_地形二上-47"></span>
领县四

48. <span id="志第五_地形二上-48"></span>
户二万六千三十三 口十二万三千六百七十清河二汉、晋属。前汉曰厝，后汉安帝改为甘陵，晋改。有河城。 贝丘二汉、晋属。 侯城太和十三年置。有侯城。 武城二汉、晋曰东武城，属，后改。有武城。有暗閤。

49. <span id="志第五_地形二上-49"></span>
定州太祖皇始二年置安州，天兴三年改。

50. <span id="志第五_地形二上-50"></span>
领郡五 县二十四

51. <span id="志第五_地形二上-51"></span>
户一十七万七千五百一 口八十三万四千二百七十四中山郡汉高帝置，景帝三年改为国，后改。

52. <span id="志第五_地形二上-52"></span>
领县七

53. <span id="志第五_地形二上-53"></span>
户五万二千五百九十二 口二十五万五千二百四十一卢奴州、郡治。二汉属。世祖神中置新城宫。有焉卿城、乐阳城。 上曲阳前汉属常山，后汉属，晋属常山。真君七年并新市，景明元年复属。有平乐城。

54. <span id="志第五_地形二上-54"></span>
有恆山、嘉山、黑山、尧山、黄山。 魏昌二汉、晋属，前汉曰苦陉，后汉章帝改为汉昌，魏文帝改。有魏昌城、安城。 新市二汉、晋属。有蔺相如冢、义台城、新市城。 毋极二汉属，晋罢。太和十二年复，治母极城。有新城、廉台。

55. <span id="志第五_地形二上-55"></span>
安喜二汉、晋属，前汉曰安险，后汉章帝改。有天井泽、安喜城、赵尧祠。

56. <span id="志第五_地形二上-56"></span>
唐二汉、晋属。有左人城、寡妇城、唐水、狼山祠。

57. <span id="志第五_地形二上-57"></span>
常山郡汉高帝置，曰恆山郡，文帝讳恆，改为常山，后汉建武中省真定郡属焉。

58. <span id="志第五_地形二上-58"></span>
孝章建初中为淮阳，永元二年复。

59. <span id="志第五_地形二上-59"></span>
领县七

60. <span id="志第五_地形二上-60"></span>
户五万六千八百九十 口二十四万八千六百二十二九门二汉、晋属，有常山城、九门城。有安乐垒、燕赵神、受阳垒、明台神。

61. <span id="志第五_地形二上-61"></span>
真定前汉属真定国，后汉、晋属。故东垣，汉高帝十一年改。有赵朔祠。

62. <span id="志第五_地形二上-62"></span>
行唐二汉、晋曰南行唐，属，后改。太和十四年置唐郡，二十一年罢郡立。熙平中移犊乾城，治唐城。 蒲吾二汉、晋属。有嘉阳城。 灵寿二汉、晋属。有所山、西王母祠、慈水。 井陉二汉、晋属。有回星城。 石邑前汉属，后汉罢，晋复属。有石邑城。

63. <span id="志第五_地形二上-63"></span>
钜鹿郡秦置，后汉建武中省广平国属焉。

64. <span id="志第五_地形二上-64"></span>
领县三

65. <span id="志第五_地形二上-65"></span>
户二万七千一百七十二 口十三万二百三十九曲阳二汉、晋属赵国，曰下曲阳，后改。有临平城、真乡城、曲乡城，有尧祠、青丘。 槀城前汉属真定，后汉属，晋罢，太和二十年复。有肥垒。 鄡二汉、晋属。有鄡城、安定城。有西门、赵君神，有青丘、牛丘、黄丘、驰丘、灵丘。

66. <span id="志第五_地形二上-66"></span>
博陵郡汉桓帝置。

67. <span id="志第五_地形二上-67"></span>
领县四

68. <span id="志第五_地形二上-68"></span>
户二万七千八百一十二 口一十三万五千七十饶阳前汉属涿，后汉属安平，晋属。有鲁口城、博陵城、三良神、饶阳城。

69. <span id="志第五_地形二上-69"></span>
安平前汉属涿，后汉属安平，晋属，治安平城。有楼、女贵人神。 深泽前汉属涿，后汉属安平，晋属。二汉、晋曰南深泽，后改。有女蜗神祠。 安国二汉属中山，晋属。真君七年并深泽，景明二年复，有盐石渊、安国城。

70. <span id="志第五_地形二上-70"></span>
北平郡孝昌中分中山置，治北平城。

71. <span id="志第五_地形二上-71"></span>
领县三

72. <span id="志第五_地形二上-72"></span>
户一万三千三十四 口六万五千一百二蒲阴二汉、晋属中山。前汉曰曲逆，章帝改名。有莆阴城、安国城、安阳、赤泉神。 北平二汉、晋属中山。有北平城、木门城。 望都二汉、晋属中山。

73. <span id="志第五_地形二上-73"></span>
有高昌城、朝阳城、伊祁山。有尧神、孙山。

74. <span id="志第五_地形二上-74"></span>
冀州后汉治高邑、袁绍、曹操为冀州，治鄴，魏、晋治信都，晋世邵续治厌次，慕容垂治信都。皇始二年平信都，仍置。

75. <span id="志第五_地形二上-75"></span>
领郡四 县二十一

76. <span id="志第五_地形二上-76"></span>
户十二万五千六百四十六 口四十六万六千六百一长乐郡汉高帝置，为信都郡，景帝二年为广川国，明帝更名乐成，安帝改曰安平，晋改。

77. <span id="志第五_地形二上-77"></span>
领县八

78. <span id="志第五_地形二上-78"></span>
户三万五千六百八十三 口十四万三千一百四十五堂阳前汉属钜鹿，后汉、晋属安平国，后属，有荆丘。 枣强前汉属清河，后汉罢，晋复，属广川。神瑞二年，并广川，太和二十二年后属。有煮枣城。

79. <span id="志第五_地形二上-79"></span>
扶柳前汉属，后汉、晋属安平国。真君三年并堂阳，景明元年复。

80. <span id="志第五_地形二上-80"></span>
索卢晋属广川。神瑞二年并广川，太和二十二年复属。有索卢城。 广川前汉属，后汉属清河，晋属广川，后属。 南宫前汉属，后汉、晋属安平，后属。

81. <span id="志第五_地形二上-81"></span>
信都二汉、晋属。有武阳城、安城、辟阳城。 下博二汉、晋属。 渤海郡汉高帝置，世祖初改为沦水郡，太和二十一年复。

82. <span id="志第五_地形二上-82"></span>
领县四

83. <span id="志第五_地形二上-83"></span>
户三万七千九百七十二 口十四万四百八十二南皮二汉、晋属。有勃海城。 东光二汉、晋属。 修前汉、晋属，号脩，后改。有董仲舒祠。 安陵晋置，勃属。

84. <span id="志第五_地形二上-84"></span>
武邑郡晋武帝置。

85. <span id="志第五_地形二上-85"></span>
领县五

86. <span id="志第五_地形二上-86"></span>
户二万九千七百七十五 口一十四万四千五百七十九武遂前汉属河间，后汉、晋属安平，后属。 阜城前汉属渤海，后汉属安平，晋属渤海，后属。有弓高城。 灌津前汉属信都，后汉、晋属安平，后属。有窦氏冢。 武邑前汉属信都，后汉、晋属安平，后属。 武强神光一年并武邑，太和十八复。有武强渊。

87. <span id="志第五_地形二上-87"></span>
安德郡太和中置，寻并渤海，中兴中复。

88. <span id="志第五_地形二上-88"></span>
领县四

89. <span id="志第五_地形二上-89"></span>
户二万二千二百一十六 口六万八千三百九十六平原二汉、晋属平原。真君三年并鬲，太和二十一年复，属渤海，后属。

90. <span id="志第五_地形二上-90"></span>
安德二汉、晋属平原，后属渤海，后属。 绎幕二汉、晋属清河，真君三年并武城，太和二十一年复，后属。 鬲二汉、晋属平原，后属渤海，后属。治临齐城。

91. <span id="志第五_地形二上-91"></span>
并州汉、晋治晋阳，晋末治台壁，后治晋阳。皇始元年平，仍置。

92. <span id="志第五_地形二上-92"></span>
领郡五 县二十六

93. <span id="志第五_地形二上-93"></span>
户十万七千九百八十三 口四十八万二千一百四十 太原郡

94. <span id="志第五_地形二上-94"></span>
领县十

95. <span id="志第五_地形二上-95"></span>
户四万五千六 口二十万七千五百七十八晋阳二汉、晋属，真君九年罢榆次属焉。有介子推祠。西南有悬壅山，一名龙山，晋水所出，东入汾。有晋王祠、梗阳城。同过水出木瓜岭，一出沾岭，一出大廉山。一出原过祠下，五水合道，故曰“同过”，西南入汾。出帝永昌中霸朝置大丞相府，武定初，齐献武王上置晋阳宫。 祁二汉、晋属。有祁城、祁奚墓、周党冢、太谷水、赵襄子城。 榆次二汉、晋属，真君九年并晋阳，景明元年复。

96. <span id="志第五_地形二上-96"></span>
有鹿台山祠。长宁水，西北合同过。 中都二汉、晋属。有榆次城、寿阳城、平谭城、原过祠、早山。 邬二汉、晋属，后罢，太和十九年复。有中都。有邬城、太岳山。虑水，入区夷泽。 平遥二汉、晋为平陶属，后改。有京陵城、平遥城、过山。 沾二汉属上党，晋属乐平。真君九年罢乐平郡属焉。有夹山。豫水出得车岭，西北入汾。有汾阳、追城。 受阳晋属乐平，真君九年罢乐平，属有大陵城、文谷水。 长安泰常二年置，真君中省，景明初复。有二陵城、三角城。

97. <span id="志第五_地形二上-97"></span>
阳邑二汉、晋属，真君九年罢，景明二年复。有白壁岭、樊阳水、八表山、徐水。

98. <span id="志第五_地形二上-98"></span>
上党郡秦置，治壶关城，前汉治长子城，董卓作乱，治壶关城，慕容俊治安民城，后迁壶关城。皇始元年迁治安民。真君中复，治壶关。有白马祠、刘公祠、上党关、石井关、天井关。

99. <span id="志第五_地形二上-99"></span>
领县五

100. <span id="志第五_地形二上-100"></span>
户二万五千九百三十七 口十万四千四百七十五屯留二汉、晋属，有屯留城。凤皇山，一名天冢山。大王山，上有关龙逢祠。

101. <span id="志第五_地形二上-101"></span>
有疑山、迈泽、黄沙岭。绛水自寄氏界来入浊漳，因名交漳。余五城。阳水源出三槐山，东流合军台水，东南入绛水。 长子二汉、晋属，慕容永所都。有廉山，浊漳出焉。有长子城、应城、倾城、幸城。长湾水东流至梁川，北入浊漳。羊头山下神农泉，北有谷关，即神农得嘉谷处。有泉北流至陶乡，名陶水，合羊头山水，北流入浊漳。有鲍宣墓。 壶关二汉、晋属，后罢，太和十三年复。有羊肠坂、静林山。鸡鸣岭，一名大山。有赤壤川，其地寒而早霜。鲁般门，一名天门。微子城、铁鼓山、五马门、令狐征君墓、五龙祠。 寄氏二汉为猗氏，属。晋。景明元年复，改。有猗氏城。三想山北有水，源出蒲谷，东南流入给水。有八礼泉、上党谷。有盘秀岭，蓝水出其南，东流入浊漳。有方山、伏牛山。 乐阳普泰中分长子、寄氏置。有望天岭，绛水所出。有尧庙。

102. <span id="志第五_地形二上-102"></span>
乡郡石勒分上党置武乡郡，后罢，延和二年置。

103. <span id="志第五_地形二上-103"></span>
领县四

104. <span id="志第五_地形二上-104"></span>
户一万六千二百一十 口五万五千九百六十一阳城二汉、晋属上党，曰涅，永安中改。有涅城。复甑山，涅水出焉，东南合武乡水。 襄垣二汉、晋属上党。有五音山神祠、襄垣城、临川城。 乡郡治。

105. <span id="志第五_地形二上-105"></span>
晋属上党，真君九年罢辽阳属焉。有武乡城、魏城、榆社城。方山，上有尧庙。三台岭上有李阳墓，有古麻池，即石勒与李阳所争池。 铜鞮二汉、晋属上党。有铜鞮城。石弟水东行入漳。有乌苏城、沙石堆。有尧祠。

106. <span id="志第五_地形二上-106"></span>
乐平郡后汉献帝置，真君九年治太原，孝昌二年复，治沾城。

107. <span id="志第五_地形二上-107"></span>
领县三

108. <span id="志第五_地形二上-108"></span>
户一万八千二百六十七 口六万八千一百五十九辽阳晋属，真君九年并乡，孝昌二年复。有黄泽岭、辽阳城。 乐平晋属，真君九年并治，孝昌二年复。有象出祠、沾岭、八赋岭。 石艾前汉属太原，后罢，晋属。真君九年罢，孝昌六年复故名上艾，后改。有井陉关、苇泽关、董卓城、妒女泉及祠。

109. <span id="志第五_地形二上-109"></span>
襄垣郡建义元年置，治襄垣城。

110. <span id="志第五_地形二上-110"></span>
领县四

111. <span id="志第五_地形二上-111"></span>
户七千五百一十三 口三万六千五百六十七襄垣郡治。建义元年分乡郡之襄垣置。有安民城、襄垣城。 五原建义元年分乡郡之铜鞮置。建义建义元年分上党之屯留置，有鹿台山及祠。 刈陵二汉、晋曰潞，属上党，真君十一年改，后属。有伏牛山、黎城、三垄山、积布山、潞城、武军城、涉城。有涉水、台壁。

112. <span id="志第五_地形二上-112"></span>
瀛州太和十一年分定州河间、高阳，冀州章武、浮阳置，治赵都军城。

113. <span id="志第五_地形二上-113"></span>
领郡三

114. <span id="志第五_地形二上-114"></span>
户十万五千五百四十九 口四十五万一千五百四十二 高阳郡晋置高阳国，后改。

115. <span id="志第五_地形二上-115"></span>
领县九

116. <span id="志第五_地形二上-116"></span>
户三万五百八十六 口十四万一百七高阳前汉属涿，后汉属间国，晋复。有郝神、高阳城。 博野有博陆城、侯城、武城、中乡城。 蠡吾前汉属涿，后汉属中山，晋属。有清凉城、颛顼城、蠡吾城、石羊垒。 易前汉属涿，后汉、晋属河间，后属。有易京。 扶舆前汉属涿，后汉罢，晋复属前汉、晋曰樊舆，后罢。太和中改，复。 新城二汉、晋曰北新城。前汉属中山，后汉属涿，晋属。 乐乡前汉属信都，后汉罢，晋复属。有乐乡城。 永宁有班姬神、石兰神。

117. <span id="志第五_地形二上-117"></span>
清苑高祖太和元年分新城置。

118. <span id="志第五_地形二上-118"></span>
章武郡晋置章武国，后改。

119. <span id="志第五_地形二上-119"></span>
领县五

120. <span id="志第五_地形二上-120"></span>
户三万八千七百五十四 口十六万二千八百七十成平前汉属渤海，后汉、晋属河间国，后属。治京城。有平城、乐平城。

121. <span id="志第五_地形二上-121"></span>
平舒前汉属渤海后汉属河间国，晋属。二汉、晋曰东平舒。有章武城、平乡城。有城头神、里城神。 束州前汉属渤海，后汉属河间国，晋属。有束州城。 文安前汉属渤海，后汉属河间国，晋属。有文安、平曲城、广陵、赵君神。 西章武正光中分沦州章武置。有章武城。

122. <span id="志第五_地形二上-122"></span>
河间郡汉文帝置河间国，后汉光武并信都，和帝永元三年复，晋仍为国，后改。

123. <span id="志第五_地形二上-123"></span>
领县四

124. <span id="志第五_地形二上-124"></span>
户三万五千八百九 口十四万八千五百六十五武垣前汉属涿郡，后汉、晋属。有武垣城、小陵城。 乐城二汉、晋属，治河间城。有高平陵、二王陵。 中水前汉属涿郡，后汉、晋属河间国。 莫阝后汉、晋属，治陵城。有鄚城。 殷州孝昌二年分定、相二州置，治广阿。

125. <span id="志第五_地形二上-125"></span>
领郡三 县十五

126. <span id="志第五_地形二上-126"></span>
户七万七千九百四十三 口三十五万七千一十六赵郡秦邯郸，汉高帝为赵国，景帝又为邯郸，后汉建武中复，后改。

127. <span id="志第五_地形二上-127"></span>
领县五

128. <span id="志第五_地形二上-128"></span>
户三万一千八百九十九 口十四万八千三百一十四平棘二汉属常山，晋属。有平棘城。房子二汉属常山，晋属。有房子城、回车城、平州城、嶂洪祠。元氏二汉属常山，晋属。有元氏城、大岭山。 高邑二汉属常山。前汉曰鄗，后汉光武改，晋属。有墠亭祠、汉光武即位碑。有高邑城。

129. <span id="志第五_地形二上-129"></span>
栾城太和十一年分平棘置，治关城。有栾城。

130. <span id="志第五_地形二上-130"></span>
钜鹿郡永安二年分定州钜鹿置，治旧杨城。

131. <span id="志第五_地形二上-131"></span>
领县四

132. <span id="志第五_地形二上-132"></span>
户一万三千九百九十七 口五万八千五百四十九廮陶二汉、晋属，治廮陶城。有沃州城。 宋子二汉属，后罢。永安二年复，治宋子城。 西经永字二年分经县置。有邑城、三女神。腹遥永安二年分廮陶置，治杨城。有历城。

133. <span id="志第五_地形二上-133"></span>
南赵郡太和十一年为南钜鹿，属定州，十八年属相州，后改。孝昌中属。

134. <span id="志第五_地形二上-134"></span>
领县六

135. <span id="志第五_地形二上-135"></span>
户三万二千四十六 口十五万一百一十三平乡晋属，后罢。景明二年复，治钜鹿城。有平乡城。 南栾二汉属钜鹿，晋罢，后复。真君六年并柏人，太和二十一年复。有南栾城。 钜鹿二汉、晋属钜鹿，后属。 柏人二汉、晋属。有柏人城、柏乡城。 广阿前汉属钜鹿，后罢。太和十三年复。有广阿城、尧台、大陆陂、铜马祠。 中丘前汉属常山，后汉、晋属赵国，晋乱，罢。太和二十一年复。有中丘城、伯阳城、鹊山祠。

136. <span id="志第五_地形二上-136"></span>
沦州熙平二年分瀛、冀二州置，治饶安城。

137. <span id="志第五_地形二上-137"></span>
领郡三 县十二

138. <span id="志第五_地形二上-138"></span>
户七万一千八百三 口二十五万一千八百七十九。

139. <span id="志第五_地形二上-139"></span>
浮阳郡太和十一年分渤海、章武置，属瀛州，景明初并章武，熙平二年复。

140. <span id="志第五_地形二上-140"></span>
领县四

141. <span id="志第五_地形二上-141"></span>
户二万六千八百八十 口九万八千四百五十八饶安二汉、晋属渤海。前汉曰千童，灵帝改。有无棣沟、西乡、茅焦冢。

142. <span id="志第五_地形二上-142"></span>
浮阳郡治。二汉、晋属渤海。西接漳水，衡水入焉，今谓之合口。有浮水。 高城二汉、晋属渤海，治高城。有平津乡。兴和中绾流民立东西河郡隰城县。武定末罢。 章武二汉属渤海，晋属章武，后属。治章武城。有汉武帝台。漳水，入海。

143. <span id="志第五_地形二上-143"></span>
有沾水。大家姑祠。俗云海神，或云麻姑神。

144. <span id="志第五_地形二上-144"></span>
乐陵郡晋为国，后改。

145. <span id="志第五_地形二上-145"></span>
领县四

146. <span id="志第五_地形二上-146"></span>
户二万四千九百九十八 口八万五千二百八十四乐陵郡治。二汉属平原，后属。魏初置义兴郡，晋太和中罢。有乐陵城、东乡城、白麻泉神。 阳信二汉属渤海，晋属。治阳信城。有盐山神祠。 厌次二汉属平原，后汉曰富平，孝明改，晋属。治马领城。有蒲台祠。有富城，邵续居之，号邵城。中有铁柱神、羊阑城。 湿沃前汉属千乘国，后罢，晋复属。治乱城。

147. <span id="志第五_地形二上-147"></span>
有故暗合、延乡城、后父城。

148. <span id="志第五_地形二上-148"></span>
安德郡中兴初分乐陵置，太昌初罢，天平初复，治般界。

149. <span id="志第五_地形二上-149"></span>
领县四

150. <span id="志第五_地形二上-150"></span>
户一万九千九百二十五 口六万八千一百三十七般二汉、晋属平原，后属渤海，熙平中属乐陵，后属。治般城。有故般河。

151. <span id="志第五_地形二上-151"></span>
重合二汉、晋属渤海。正平元年并安陵，太和十八年复，后属渤海。熙平中属乐陵，后属。治重合城。有苑康冢、劳敬通墓。 重平前汉属渤海，后罢，孝昌中复属。有欧阳歙冢。 平昌二汉、晋属平原。后汉、晋曰西平昌，后罢。太和二十二年复，属渤海。熙平中属乐陵，后属。治平昌城。

152. <span id="志第五_地形二上-152"></span>
肆州治九原。天赐二年为镇，真君七年置州。

153. <span id="志第五_地形二上-153"></span>
领郡三 县十一

154. <span id="志第五_地形二上-154"></span>
户四万五百八十 口十八万一千六百三十三永安郡后汉建安中置新兴郡，永安中改。

155. <span id="志第五_地形二上-155"></span>
领县五

156. <span id="志第五_地形二上-156"></span>
户二万二千七百四十八 口一十万四千一百八十五定襄前汉属定襄，后汉属云中，晋属新兴。真君七年并云中、九原、晋昌属焉。

157. <span id="志第五_地形二上-157"></span>
永安中属。有赵武灵王祠、介君神、五石神、关门山、圣人祠、皇天神、定襄城、抚城。 阳曲二汉、晋属太原，永安中属。有罗阴城、阳曲泽。 平寇真君七年并三堆、朔方、定阳属焉。永安中属。有鸡头山神祠、三会河。 蒲子始光三年置，真君七年并平河属焉。永安中属。有索山祠。 驴夷二汉属太原，曰虑虒，晋罢，太和十年复改。永安中属。有思阳城、驴夷城、仓城、代王神祠。

158. <span id="志第五_地形二上-158"></span>
秀客郡永兴二年置，真君七年并肆卢敷城二郡属焉。

159. <span id="志第五_地形二上-159"></span>
领县四

160. <span id="志第五_地形二上-160"></span>
户一万一千五百六 口四万七千二十四秀容永兴二年置。有秀容城、原平城、肆卢城、石鼓山神、女郎神、金山神、护君神、风神。 石城永兴二年置。有大颓石神。 肆卢治新会城。真君七年并三会属焉。有清天神、大罗山、台城、大邗城。 敷城始光初置郡，真君七年改治敷城。有石谷山、亚角神、车轮泉神。

161. <span id="志第五_地形二上-161"></span>
雁门郡秦置，光武建武十五年罢，二十七年复。天兴中属司州，太和十八年属。

162. <span id="志第五_地形二上-162"></span>
领县二

163. <span id="志第五_地形二上-163"></span>
户六千三百二十八 口三万四百三十四原平前汉属太原，后汉、晋属。有阴馆城、楼烦城、广武城、龙渊神、亚泽神。

164. <span id="志第五_地形二上-164"></span>
广武前汉属太原，后汉、晋属。有东西二平原。

165. <span id="志第五_地形二上-165"></span>
幽州治蓟城。

166. <span id="志第五_地形二上-166"></span>
领郡三 县十八

167. <span id="志第五_地形二上-167"></span>
户三万九千五百八十 口十四万五百三十六燕郡故燕，汉高帝为燕国，昭帝改为广阳郡，宣帝更为国，后汉光武并上谷，和帝永元年六年复为广阳郡，晋改为国，后改。

168. <span id="志第五_地形二上-168"></span>
领县五

169. <span id="志第五_地形二上-169"></span>
户五千七百四十八 口二万二千五百五十九蓟二汉属广阳，晋属。有燕昭王陵、燕惠王陵、狼山神、戾陵陂。 广阳二汉属广阳，晋属。有广阳城。 良乡二汉属涿，晋属范阳，后属。治良乡城。有大房山神。 军都前汉属上谷，后汉属广阳，晋属。有观石山、军都关、昌平城。

170. <span id="志第五_地形二上-170"></span>
安城前汉属渤海，后汉属广阳，晋属。有安次城、苌道城。

171. <span id="志第五_地形二上-171"></span>
范阳郡汉高帝置涿郡，后汉章帝改。

172. <span id="志第五_地形二上-172"></span>
领县七

173. <span id="志第五_地形二上-173"></span>
户二万六千八百四十八 口八万八千七百七涿二汉属涿，晋属。有涿城、汉平城、鸾城。 固安二汉属涿，晋属。有固安城、永阳城、金台、三公台、易台。 范阳二汉属涿，晋属。有长安城、范阳城、梁门陂。 苌乡晋属。有苌乡城。 方城前汉属广阳，后汉属涿，晋属。

174. <span id="志第五_地形二上-174"></span>
有临乡城、方城、韩侯城。 容城前、后汉属涿，晋属，后罢。太和中复。

175. <span id="志第五_地形二上-175"></span>
遒二汉属涿，晋属。有辽城、南北二遒城。

176. <span id="志第五_地形二上-176"></span>
渔阳郡秦始皇置。真君七年并北平郡属焉。

177. <span id="志第五_地形二上-177"></span>
领县六

178. <span id="志第五_地形二上-178"></span>
户六千九百八十四 口二万九千六百七十雍奴二汉属，晋属燕国，后属。真君攻年并泉州属。有泉州城、雍奴城。

179. <span id="志第五_地形二上-179"></span>
潞二汉属，晋属燕国，后属。真君七年并安乐、平谷属焉。有乐山神。 无终二汉、晋属右北平，后属。有无终城、狼山。 渔阳二汉属，晋罢，后复。有渔阳城、阙乐城、桃花山。 土垠二汉、晋属右北平，后属。有北平城。 徐无二汉、晋属右北平，后属。有徐无城。

180. <span id="志第五_地形二上-180"></span>
晋州孝昌中置唐州，建义元年改。治白马城。

181. <span id="志第五_地形二上-181"></span>
领郡十二 县三十一

182. <span id="志第五_地形二上-182"></span>
户二万八千三百四十九 口十万三十九平阳郡晋分河东置。真君四年置东雍州，太和十八年罢，改置。

183. <span id="志第五_地形二上-183"></span>
领县五

184. <span id="志第五_地形二上-184"></span>
户一万五千七百三十四 口五万八千五百七十一禽昌二汉属河东，晋属，即汉、晋之北屈也。神元年世祖禽赫连昌，仍置禽昌郡。真君二年改，七年并永安属焉。有乾城、郭城。 平阳二汉属河东，晋属，州治。真君六年并禽昌，太和十一年复。有晋永、高梁城、龙子城、尧庙。 襄陵二汉属河东，晋属。治襄陵城。 临汾二汉属河东，晋属。真君七年并泰平，太和十一年复。 泰平真君七年置。有泰平城、齐城。

185. <span id="志第五_地形二上-185"></span>
北绛郡孝昌三年置。治绛。

186. <span id="志第五_地形二上-186"></span>
领县二

187. <span id="志第五_地形二上-187"></span>
户一千七百四十 口六千二百九十二新安二汉属恆农，晋属河南，后罢。孝昌二年复，后属。 北绛二汉属河东，晋属平阳。二汉、晋曰绛，后罢。太和十二年复，改属。

188. <span id="志第五_地形二上-188"></span>
永安郡建义元年置。治永安城。

189. <span id="志第五_地形二上-189"></span>
领县二

190. <span id="志第五_地形二上-190"></span>
户二千九百三十二 口一万五百四十永安二汉属河东，晋属平阳。前汉曰彘，顺帝改。真君七年并禽昌，正始二年复属。治仇池壁。有霍山祠、赵城。 杨二汉属河东晋属平阳，后罢。太和二十一年复，后属。治杨城。有岳阳山、东明神。

191. <span id="志第五_地形二上-191"></span>
北五城郡兴和二年置。

192. <span id="志第五_地形二上-192"></span>
领县三

193. <span id="志第五_地形二上-193"></span>
户二百一十二 口八百六十四平昌兴和二年置。 石城兴和二年置。 北平昌兴和二年置。

194. <span id="志第五_地形二上-194"></span>
定阳郡兴和四年置。

195. <span id="志第五_地形二上-195"></span>
领县三

196. <span id="志第五_地形二上-196"></span>
户四百九十八 口一千九百四十一平昌兴和四年置。 西五城兴和四年置。

197. <span id="志第五_地形二上-197"></span>
敷城郡天平四年置。

198. <span id="志第五_地形二上-198"></span>
领县一

199. <span id="志第五_地形二上-199"></span>
户九十 口三百五十九

200. <span id="志第五_地形二上-200"></span>
敷城天平四年置。

201. <span id="志第五_地形二上-201"></span>
河西郡天平四年置。

202. <span id="志第五_地形二上-202"></span>
领县一

203. <span id="志第五_地形二上-203"></span>
户二百五十六 口一千一百四十四 夏阳天平四年置。

204. <span id="志第五_地形二上-204"></span>
五城郡天平中置。

205. <span id="志第五_地形二上-205"></span>
领县三

206. <span id="志第五_地形二上-206"></span>
户四百一十一 口一千六百一十八北枣天平二年置。 南枣天平二年置。 永安元象元年置。

207. <span id="志第五_地形二上-207"></span>
西河郡旧汾州西河民，孝昌二年为胡贼所破，遂居平阳界，还置郡。

208. <span id="志第五_地形二上-208"></span>
领县三

209. <span id="志第五_地形二上-209"></span>
户一千七百六十一 口四千九百九十七永安孝昌中置。治白坑城。 隰城孝昌中置。 介休孝昌中置。

210. <span id="志第五_地形二上-210"></span>
冀氏郡建义元年割平阳、郡置。

211. <span id="志第五_地形二上-211"></span>
领县二

212. <span id="志第五_地形二上-212"></span>
户一千三百二 口五千三百一十六冀氏建义元年割禽昌、襄陵置。有冀氏城。 合阳建义元年置。有合阳城。

213. <span id="志第五_地形二上-213"></span>
南绛郡建义初置。治会义川。

214. <span id="志第五_地形二上-214"></span>
领县二

215. <span id="志第五_地形二上-215"></span>
户八百三十六 口二千九百九十一南绛太和十八年置，属正平郡，建义初属。 小乡建义元年罢。有小乡城。

216. <span id="志第五_地形二上-216"></span>
义宁郡建义元年置，治孤远城。

217. <span id="志第五_地形二上-217"></span>
领县四

218. <span id="志第五_地形二上-218"></span>
户二千四百七十八 口八千四百六十六围城建义元年置。治陶谷川。 义宁建义元年分禽昌置。 安泽建义元年置。 沁源建义元年置。郡治。

219. <span id="志第五_地形二上-219"></span>
怀州天安二年置，太和十八年罢，天平初复。

220. <span id="志第五_地形二上-220"></span>
领郡二 县八

221. <span id="志第五_地形二上-221"></span>
户二万一千七百四十 口九万八千三百一十五 河内郡汉高帝置。

222. <span id="志第五_地形二上-222"></span>
领县四

223. <span id="志第五_地形二上-223"></span>
户九千九百五 口四万二千六百一野王二汉、晋属，州、郡治。有太行山、华岳神。 沁水二汉、晋属，治沁城。有沁水、济水。 河阳二汉、晋属，后罢，孝昌中复。 轵后汉、晋属，治轵城。有轵关。

224. <span id="志第五_地形二上-224"></span>
武德郡天平初分河内置。

225. <span id="志第五_地形二上-225"></span>
领县四

226. <span id="志第五_地形二上-226"></span>
户一万一千八百三十五 口五万五千七百一十四平皋二汉、晋属河内。有平皋陂、平皋城、安昌城。 温二汉、晋属河内。

227. <span id="志第五_地形二上-227"></span>
有温、浿水。 怀二汉、晋属河内。有长陵城、怀城。 州二汉、晋属河内。

228. <span id="志第五_地形二上-228"></span>
有雍城、中都城、金城。

229. <span id="志第五_地形二上-229"></span>
建州慕容永分上党置建兴郡，真君九年省，和平五年复。永安中罢郡置州。治高都城。

230. <span id="志第五_地形二上-230"></span>
领郡四 县十

231. <span id="志第五_地形二上-231"></span>
户一万八千九百四 口七万五千三百 高都郡永安中置。

232. <span id="志第五_地形二上-232"></span>
领县二

233. <span id="志第五_地形二上-233"></span>
刻六千四百九十九 口二万七千六百三十五高都二汉、晋属上党，后属。 阳阿二汉属上党，晋罢，后复属，有武靳关。

234. <span id="志第五_地形二上-234"></span>
长平郡永安中置。治玄氏城。

235. <span id="志第五_地形二上-235"></span>
领县二

236. <span id="志第五_地形二上-236"></span>
户五千四百一十二 口二万二千七百七十八高平永安中置。治高平城。 玄氏二汉、晋属上党郡治。有羊头山。

237. <span id="志第五_地形二上-237"></span>
安平郡

238. <span id="志第五_地形二上-238"></span>
领县二

239. <span id="志第五_地形二上-239"></span>
户五千六百五十八 口一万九千五百五十七端氏二汉属河东，晋属平阳，后属。真七年省，太和二十年复。 濩泽二汉属河东，晋属平阳，后属。

240. <span id="志第五_地形二上-240"></span>
泰宁郡孝昌中置，及县。

241. <span id="志第五_地形二上-241"></span>
领县四

242. <span id="志第五_地形二上-242"></span>
户一千三百三十五 口五千三百三十东永安 西河 西濩泽 高延汾州延和三年为镇，太和十二年置州。治蒲子城。孝昌中陷，移治西河。

243. <span id="志第五_地形二上-243"></span>
领郡四 县十

244. <span id="志第五_地形二上-244"></span>
户六千八百二十六 口三万一千二百一十西河郡汉武帝置，晋乱罢。太和八年复。治兹氏城。

245. <span id="志第五_地形二上-245"></span>
领县三

246. <span id="志第五_地形二上-246"></span>
户五千三百八十八 口二万五千三百八十八隰城二汉、晋属。太延中改为什星军，太和八年复。有虞城、阳城。 介休二汉属太原，晋属。晋乱罢，太和八年复。有木瓜山、邬城。有郭林宗墓、介休城、太岳山祠。 永安太和十七年分隰城置。

247. <span id="志第五_地形二上-247"></span>
吐京郡真君九年置。孝昌中陷，寄治西河。

248. <span id="志第五_地形二上-248"></span>
领县二

249. <span id="志第五_地形二上-249"></span>
户三百八十四 口一千五百一十三新城世祖名岭东，太和二十一年改。 吐京世祖名岭西，太和二十一年改。

250. <span id="志第五_地形二上-250"></span>
五城郡正平二年置，孝昌中陷，寄治西河。

251. <span id="志第五_地形二上-251"></span>
领县三

252. <span id="志第五_地形二上-252"></span>
户二百五十七 口一千一百一五城世祖名京军，太和二十一年改。有鸡亭。 平昌世祖名刑军，太和二十一年改。有白马谷。 石城世祖为定阳，太和二十一年改。

253. <span id="志第五_地形二上-253"></span>
定阳郡旧属东雍州，延兴四年分属焉。孝昌中陷，寄治西河。

254. <span id="志第五_地形二上-254"></span>
领县二

255. <span id="志第五_地形二上-255"></span>
户七百九十七 口三千二百八定阳延兴四年置。 昌宁延兴四年置。有阴、阳二城。

256. <span id="志第五_地形二上-256"></span>
东雍州世祖置，太和中罢，天平初复。

257. <span id="志第五_地形二上-257"></span>
领郡三 县八

258. <span id="志第五_地形二上-258"></span>
户六千二百四十一 口三万四百邵郡皇兴四年置邵上郡，太和中并河内，孝昌中改复。

259. <span id="志第五_地形二上-259"></span>
领县四

260. <span id="志第五_地形二上-260"></span>
户五十二 口一百五十八白水有马头山。 清廉有清廉山、白马山。 苌平有王屋山。 西太平

261. <span id="志第五_地形二上-261"></span>
高凉郡

262. <span id="志第五_地形二上-262"></span>
领县二

263. <span id="志第五_地形二上-263"></span>
户四千四百四十五 口二万一千八百五十三高凉太和十一年分龙门置。有高凉城、暗合、丽姬冢。 龙门故皮氏，二汉属河东，晋属平阳，真君七年改属。有临汾城。

264. <span id="志第五_地形二上-264"></span>
正平郡故南太平，神元年改为征平，太和十八年复。

265. <span id="志第五_地形二上-265"></span>
领县二

266. <span id="志第五_地形二上-266"></span>
户一千七百四十四 口八千三百八十九闻喜二汉、晋属河东，后属。有周阳城。 曲沃太和十一年置。

267. <span id="志第五_地形二上-267"></span>
安州皇兴二年置，治方城，天平中陷，元象中寄治幽州北界。

268. <span id="志第五_地形二上-268"></span>
领郡三 县八

269. <span id="志第五_地形二上-269"></span>
户五千四百五 口二万三千一百四十九密云郡皇始二年置。治提携城。

270. <span id="志第五_地形二上-270"></span>
领县三

271. <span id="志第五_地形二上-271"></span>
户二千二百三十一 口九千一十一密云真君九年并方城属焉。 要阳前汉属渔阳，后汉、晋罢，后复属。有桃花山。 白檀郡治。

272. <span id="志第五_地形二上-272"></span>
广阳郡延和元年置益州，真君二年改为郡。

273. <span id="志第五_地形二上-273"></span>
领县三

274. <span id="志第五_地形二上-274"></span>
户二千八 口八千九百一十九广兴延和年置，真君九年并恆山，属。 燕乐州郡治，延和九年置，真君九年并永乐。 方城普泰元年置。

275. <span id="志第五_地形二上-275"></span>
安乐郡延和元年置交州，真君二年罢州置。

276. <span id="志第五_地形二上-276"></span>
领县二

277. <span id="志第五_地形二上-277"></span>
户一千一百六十六 口五千二百一十九土垠真君九年置。 安市二汉、晋属辽东，真君九年并汉平属焉。

278. <span id="志第五_地形二上-278"></span>
义州兴和二年置，寄治汲郡陈城。

279. <span id="志第五_地形二上-279"></span>
领郡七 县十九

280. <span id="志第五_地形二上-280"></span>
户三千四百二十八 口一万六千七百六十四五城郡永安中置，属司州，天平中属北豫州，武定五年属。

281. <span id="志第五_地形二上-281"></span>
领县三

282. <span id="志第五_地形二上-282"></span>
户二千一百 口一万七千六十九隰城五城永安中置。有凤皇台、安郎神、皇侯神。 介休永安中置。 五城永安中置。

283. <span id="志第五_地形二上-283"></span>
泰宁郡兴和中置。

284. <span id="志第五_地形二上-284"></span>
领县三

285. <span id="志第五_地形二上-285"></span>
户二百二十八 口一千一百二十七泰宁兴和中置。 义兴兴和中置。 合阳兴和中置。

286. <span id="志第五_地形二上-286"></span>
新安郡兴和中置

287. <span id="志第五_地形二上-287"></span>
领县三

288. <span id="志第五_地形二上-288"></span>
户三百九十四 口一千五百九十五西垣兴和中置。 新安兴和中置。 东垣兴和中置。

289. <span id="志第五_地形二上-289"></span>
渑池郡兴和中置。

290. <span id="志第五_地形二上-290"></span>
领县三

291. <span id="志第五_地形二上-291"></span>
户一百六十六 口八百二十八北渑池兴和中置。 俱利兴和中置。 西新安兴和中置。

292. <span id="志第五_地形二上-292"></span>
恆农郡兴和中置。

293. <span id="志第五_地形二上-293"></span>
领县三

294. <span id="志第五_地形二上-294"></span>
户九十三 口五百四十三恆农兴和中置。 北郏兴和中置。 崤兴和中置。

295. <span id="志第五_地形二上-295"></span>
宜阳郡兴和中置。

296. <span id="志第五_地形二上-296"></span>
领县三

297. <span id="志第五_地形二上-297"></span>
户一百六十九 口六百八十六宜阳兴和中置。 南渑池兴和中置。 金门光和中置。

298. <span id="志第五_地形二上-298"></span>
金门郡兴和中置。

299. <span id="志第五_地形二上-299"></span>
领县一

300. <span id="志第五_地形二上-300"></span>
户二百七十八 口一千二百一十七 北陆兴和中置。

301. <span id="志第五_地形二上-301"></span>
南汾州

302. <span id="志第五_地形二上-302"></span>
领郡九 县十八

303. <span id="志第五_地形二上-303"></span>
户一千九百三十二 口七千六百四十八 北吐京郡

304. <span id="志第五_地形二上-304"></span>
领县四

305. <span id="志第五_地形二上-305"></span>
户八十八 口三百五十一平昌 北平昌 石城 吐京 西五城郡

306. <span id="志第五_地形二上-306"></span>
领县三

307. <span id="志第五_地形二上-307"></span>
户二百四十七 口一千一百一十八 西五城 昌宁 平昌

308. <span id="志第五_地形二上-308"></span>
南吐京郡

309. <span id="志第五_地形二上-309"></span>
领县一

310. <span id="志第五_地形二上-310"></span>
户三十二 口七十三

311. <span id="志第五_地形二上-311"></span>
新城

312. <span id="志第五_地形二上-312"></span>
西定阳郡

313. <span id="志第五_地形二上-313"></span>
领县一

314. <span id="志第五_地形二上-314"></span>
户四十二 口一百四十

315. <span id="志第五_地形二上-315"></span>
洛陵

316. <span id="志第五_地形二上-316"></span>
定阳郡

317. <span id="志第五_地形二上-317"></span>
领县一

318. <span id="志第五_地形二上-318"></span>
户五十四 口一百九十

319. <span id="志第五_地形二上-319"></span>
永宁

320. <span id="志第五_地形二上-320"></span>
北乡郡

321. <span id="志第五_地形二上-321"></span>
领县二

322. <span id="志第五_地形二上-322"></span>
户二百九 口七百五十九 龙门 汾阴

323. <span id="志第五_地形二上-323"></span>
五城郡

324. <span id="志第五_地形二上-324"></span>
领县二

325. <span id="志第五_地形二上-325"></span>
户二百一十四 口八百八十四 五城 平昌

326. <span id="志第五_地形二上-326"></span>
中阳郡

327. <span id="志第五_地形二上-327"></span>
领县二

328. <span id="志第五_地形二上-328"></span>
户四百六十八 口一千六百三十七 洛陵 昌宁

329. <span id="志第五_地形二上-329"></span>
龙门郡

330. <span id="志第五_地形二上-330"></span>
领县二

331. <span id="志第五_地形二上-331"></span>
户五百七十八 口二千四百九十六 西太平 汾阳

332. <span id="志第五_地形二上-332"></span>
南营州孝昌中营州陷，永熙二年置。寄治英雄城。

333. <span id="志第五_地形二上-333"></span>
领郡五 县十一

334. <span id="志第五_地形二上-334"></span>
户一千八百一十三 口九千三十六 昌黎郡永兴中置。

335. <span id="志第五_地形二上-335"></span>
领县三

336. <span id="志第五_地形二上-336"></span>
户五百九 口二千六百五十八龙城永熙中置。 广兴永熙中置。 定荒兴和中置。

337. <span id="志第五_地形二上-337"></span>
辽东郡永熙中置。

338. <span id="志第五_地形二上-338"></span>
领县二

339. <span id="志第五_地形二上-339"></span>
户五百六十五 口二千六百三十四太平永熙中置。 新昌永熙中置。

340. <span id="志第五_地形二上-340"></span>
建德郡永熙中置。

341. <span id="志第五_地形二上-341"></span>
领县二

342. <span id="志第五_地形二上-342"></span>
户一百七十八 口八百一十四石城永熙中置。 广都兴和中置。

343. <span id="志第五_地形二上-343"></span>
营丘郡天平四年置。

344. <span id="志第五_地形二上-344"></span>
领县三

345. <span id="志第五_地形二上-345"></span>
户五百一十二 口二千七百二十七富平天平四年置。 永安元象中置。 带方元象中置。

346. <span id="志第五_地形二上-346"></span>
乐良郡天平四年置。

347. <span id="志第五_地形二上-347"></span>
领县一

348. <span id="志第五_地形二上-348"></span>
户四十九 口二百三

349. <span id="志第五_地形二上-349"></span>
永乐兴和二年置。

350. <span id="志第五_地形二上-350"></span>
东燕州太和中分桓州东部置燕州，孝昌中陷，天平中领流民置。寄治幽州宣都城。

351. <span id="志第五_地形二上-351"></span>
领郡三 县六

352. <span id="志第五_地形二上-352"></span>
户一千七百六十六 口六千三百一十七平昌郡孝昌中陷，天平中置。

353. <span id="志第五_地形二上-353"></span>
领县二

354. <span id="志第五_地形二上-354"></span>
户四百五十 口一千七百一十三万言天平中置。 昌平天平中置。有龙泉。

355. <span id="志第五_地形二上-355"></span>
上谷郡天增中置。

356. <span id="志第五_地形二上-356"></span>
领县二

357. <span id="志第五_地形二上-357"></span>
户九百四十二 口三千九十三平舒孝昌中陷，天平中置。 居庸孝昌中陷，天平中置。

358. <span id="志第五_地形二上-358"></span>
偏城郡武定元年置 。

359. <span id="志第五_地形二上-359"></span>
领县二

360. <span id="志第五_地形二上-360"></span>
户三百七十四 口一千五百一十三广武武定元年置。 沃野武定元年置。

361. <span id="志第五_地形二上-361"></span>
营州治和龙城。太延二年为镇，真君五年改置。永安末陷，天增初复。

362. <span id="志第五_地形二上-362"></span>
领郡六 县十四

363. <span id="志第五_地形二上-363"></span>
户一千二十一 口四千六百六十四昌黎郡晋分辽东置，真君八年并冀阳属焉。

364. <span id="志第五_地形二上-364"></span>
领县三

365. <span id="志第五_地形二上-365"></span>
户二百一 口九百一十八龙城真君八年并柳城、昌黎、棘城属焉。有尧祠、榆顿城、狼水。 广兴真君八年并徒何、永乐、燕昌属焉。有鸡鸣山、石城、大柳城。 定荒正光末置。

366. <span id="志第五_地形二上-366"></span>
有鹿头山、松山。

367. <span id="志第五_地形二上-367"></span>
建德郡真君八年置。治白狼城。

368. <span id="志第五_地形二上-368"></span>
领县三

369. <span id="志第五_地形二上-369"></span>
户二百 口七百九十三

370. <span id="志第五_地形二上-370"></span>
石城前汉属右北平，后属。真君八年并辽阳、路、大乐属焉，有白鹿山祠。

371. <span id="志第五_地形二上-371"></span>
广都真君八年并白狼、建德、望平属焉。有金紫城。 阳武正光末置。有三合城。

372. <span id="志第五_地形二上-372"></span>
辽东郡秦置，后罢。正光中复。治固都城。

373. <span id="志第五_地形二上-373"></span>
领县二

374. <span id="志第五_地形二上-374"></span>
户一百三十一 口八百五十五襄平二汉、晋属后罢。正光中复。有青山。 新昌二汉、晋属，后罢。正光中复。

375. <span id="志第五_地形二上-375"></span>
乐良郡前汉武帝置，二汉、晋曰乐浪，后改，罢。正光末复。治连城。

376. <span id="志第五_地形二上-376"></span>
领县二

377. <span id="志第五_地形二上-377"></span>
户二百一十九 口一千八永洛正光末置。有鸟山。 带方二汉属，晋属带方，后罢。正光末复属。

378. <span id="志第五_地形二上-378"></span>
冀阳郡真君八年并昌黎，武定五年复。

379. <span id="志第五_地形二上-379"></span>
领县二

380. <span id="志第五_地形二上-380"></span>
户八十九 口二百九十六 平刚 柳城

381. <span id="志第五_地形二上-381"></span>
营丘郡正光末置。

382. <span id="志第五_地形二上-382"></span>
领县二

383. <span id="志第五_地形二上-383"></span>
户一百八十二 口七百九十四富平正光末置。 永安正光末置。

384. <span id="志第五_地形二上-384"></span>
平州晋置。治肥如城。

385. <span id="志第五_地形二上-385"></span>
领郡二 县五

386. <span id="志第五_地形二上-386"></span>
户九百七十三 口三千七百四十一 辽西郡秦置。

387. <span id="志第五_地形二上-387"></span>
领县三

388. <span id="志第五_地形二上-388"></span>
户五百三十七 口一千九百五肥如二汉、晋属。有孤竹山祠、碣石、武王祠、令支城、黄山、濡河。 阳乐二汉、晋属，真君七年并令支合资属焉。有武历山、覆舟山、林榆山、太真山。

389. <span id="志第五_地形二上-389"></span>
海阳二汉、晋属。有横山、新妇山、清水。

390. <span id="志第五_地形二上-390"></span>
北平郡秦置。

391. <span id="志第五_地形二上-391"></span>
领县二

392. <span id="志第五_地形二上-392"></span>
户四百三十 口一千八百三十六朝鲜二汉、晋属乐浪，后罢。延和元年徙朝鲜民於肥如，复置，属焉。 新昌前汉属涿，后汉、晋属辽东，后属，有卢龙山。

393. <span id="志第五_地形二上-393"></span>
恆州天兴中置司州，治代都平城，太和中改。孝昌中陷，天平二年置，寄治肆州秀容郡城。

394. <span id="志第五_地形二上-394"></span>
领郡八 县十四

395. <span id="志第五_地形二上-395"></span>
代郡秦置，孝昌中陷，天平二年置。

396. <span id="志第五_地形二上-396"></span>
领县四

397. <span id="志第五_地形二上-397"></span>
平城二汉、晋属雁门，后属。 太平 武周二汉属雁门，晋罢，后复属。

398. <span id="志第五_地形二上-398"></span>
永固。

399. <span id="志第五_地形二上-399"></span>
善无郡天平二年置。

400. <span id="志第五_地形二上-400"></span>
领县二

401. <span id="志第五_地形二上-401"></span>
善无前汉属雁门，后汉属定襄，后属。 沃阳 梁城郡天平二年置。

402. <span id="志第五_地形二上-402"></span>
领县二

403. <span id="志第五_地形二上-403"></span>
参合前汉属代，后汉、晋罢，后复属。 裋鸿一本作祗鸿 繁畤郡天平二年置。

404. <span id="志第五_地形二上-404"></span>
领县二

405. <span id="志第五_地形二上-405"></span>
崞山二汉、晋曰崞，属雁门，后改属。 繁畤二汉、晋属雁门，后改属。

406. <span id="志第五_地形二上-406"></span>
高柳郡永熙中置。

407. <span id="志第五_地形二上-407"></span>
领县二

408. <span id="志第五_地形二上-408"></span>
安阳二汉曰东安阳，属代郡，晋属，后改属。 高柳二汉属代郡，晋罢，后复属。

409. <span id="志第五_地形二上-409"></span>
北灵丘郡天平二年置。

410. <span id="志第五_地形二上-410"></span>
领县二

411. <span id="志第五_地形二上-411"></span>
灵丘前汉属代，后汉、晋罢，后复属。 莎泉 内附郡天平二年置。

412. <span id="志第五_地形二上-412"></span>
灵丘郡天平二年置。

413. <span id="志第五_地形二上-413"></span>
朔州本汉五原郡，延和二年置为镇，后改为怀朔，孝昌中改为州。后陷，今寄治并州界。

414. <span id="志第五_地形二上-414"></span>
领郡五 县十三

415. <span id="志第五_地形二上-415"></span>
大安郡

416. <span id="志第五_地形二上-416"></span>
领县二

417. <span id="志第五_地形二上-417"></span>
狄那 捍殊

418. <span id="志第五_地形二上-418"></span>
广宁郡

419. <span id="志第五_地形二上-419"></span>
领县二

420. <span id="志第五_地形二上-420"></span>
石门 中川

421. <span id="志第五_地形二上-421"></span>
神武郡

422. <span id="志第五_地形二上-422"></span>
领县二

423. <span id="志第五_地形二上-423"></span>
尖山 殊颓

424. <span id="志第五_地形二上-424"></span>
太平郡

425. <span id="志第五_地形二上-425"></span>
领县三

426. <span id="志第五_地形二上-426"></span>
太平 太清 永宁

427. <span id="志第五_地形二上-427"></span>
附化郡

428. <span id="志第五_地形二上-428"></span>
领县四

429. <span id="志第五_地形二上-429"></span>
附化 息泽 五原 广牧云州旧置朔州，后陷，永熙中改，寄治并州界。

430. <span id="志第五_地形二上-430"></span>
领郡四 县九

431. <span id="志第五_地形二上-431"></span>
盛乐郡永熙中置。

432. <span id="志第五_地形二上-432"></span>
领县二

433. <span id="志第五_地形二上-433"></span>
归顺永兴中置，州、郡治。 还安永熙中置。

434. <span id="志第五_地形二上-434"></span>
云中郡秦置。

435. <span id="志第五_地形二上-435"></span>
领县二

436. <span id="志第五_地形二上-436"></span>
延民永兴中置。 云阳永熙中置。

437. <span id="志第五_地形二上-437"></span>
建安郡永熙中置。

438. <span id="志第五_地形二上-438"></span>
领县二

439. <span id="志第五_地形二上-439"></span>
永定永熙中置。 永乐永熙中置。

440. <span id="志第五_地形二上-440"></span>
真兴郡永熙中置。

441. <span id="志第五_地形二上-441"></span>
领郡三

442. <span id="志第五_地形二上-442"></span>
真兴永熙中置。 建义永熙中置。 南恩永熙中置。

443. <span id="志第五_地形二上-443"></span>
蔚州永安中改怀荒、御夷二镇置，寄治并州邬县界。

444. <span id="志第五_地形二上-444"></span>
领县三 县七

445. <span id="志第五_地形二上-445"></span>
始昌郡永安中置。

446. <span id="志第五_地形二上-446"></span>
领县二

447. <span id="志第五_地形二上-447"></span>
干门永安中置。 兰泉永安中置。

448. <span id="志第五_地形二上-448"></span>
忠义郡永安中置。

449. <span id="志第五_地形二上-449"></span>
领县二

450. <span id="志第五_地形二上-450"></span>
苇池永安中置。 杨柳永安中置。

451. <span id="志第五_地形二上-451"></span>
附恩郡永平中置。

452. <span id="志第五_地形二上-452"></span>
领县三

453. <span id="志第五_地形二上-453"></span>
西凉天平中置。 利石天平中置。 化政天平中置。

454. <span id="志第五_地形二上-454"></span>
显州天安中置。治汾州六壁城。

455. <span id="志第五_地形二上-455"></span>
领郡四 县四

456. <span id="志第五_地形二上-456"></span>
定戎郡天安中置。治瓜城。

457. <span id="志第五_地形二上-457"></span>
领县二

458. <span id="志第五_地形二上-458"></span>
零山天安中置。 阳林永安中置。

459. <span id="志第五_地形二上-459"></span>
建平郡天安中置，州治。

460. <span id="志第五_地形二上-460"></span>
领县二

461. <span id="志第五_地形二上-461"></span>
升原永安中置。 赤谷永安中置。

462. <span id="志第五_地形二上-462"></span>
真君郡天平中置，治东多城。

463. <span id="志第五_地形二上-463"></span>
武昌郡武定四年置，治围城。

464. <span id="志第五_地形二上-464"></span>
廓州武定元年置。治肆州敷城界郭城。

465. <span id="志第五_地形二上-465"></span>
领郡三

466. <span id="志第五_地形二上-466"></span>
广安郡武定元年置。

467. <span id="志第五_地形二上-467"></span>
永定郡武定元年置。

468. <span id="志第五_地形二上-468"></span>
建安郡武定元年置。

469. <span id="志第五_地形二上-469"></span>
武州武定元年置。治雁门川，武定三年始立州城。

470. <span id="志第五_地形二上-470"></span>
领郡三 县四

471. <span id="志第五_地形二上-471"></span>
吐京郡武定八年置。

472. <span id="志第五_地形二上-472"></span>
领县二

473. <span id="志第五_地形二上-473"></span>
吐京武定三年置。 新城武定三年置。

474. <span id="志第五_地形二上-474"></span>
齐郡武定元年置，州治。

475. <span id="志第五_地形二上-475"></span>
领县二

476. <span id="志第五_地形二上-476"></span>
昌国武定元年置。 安平武定元年置。

477. <span id="志第五_地形二上-477"></span>
新安郡武定元年置。

478. <span id="志第五_地形二上-478"></span>
西夏州寄治并州界。

479. <span id="志第五_地形二上-479"></span>
领郡二

480. <span id="志第五_地形二上-480"></span>
太安郡

481. <span id="志第五_地形二上-481"></span>
神武郡。

482. <span id="志第五_地形二上-482"></span>
宁州兴和中置，寄治汾州介休城。

483. <span id="志第五_地形二上-483"></span>
领郡四

484. <span id="志第五_地形二上-484"></span>
武康郡武定四年置，治东多城。

485. <span id="志第五_地形二上-485"></span>
灵武郡武定元年置。

486. <span id="志第五_地形二上-486"></span>
初平郡武定元年置。

487. <span id="志第五_地形二上-487"></span>
武定郡武定元年置。

488. <span id="志第五_地形二上-488"></span>
灵州太延二年置薄骨律镇，孝昌中改，后陷关西。天平中置，寄治汾州隰城县界。郡县关。

489. <span id="志第五_地形二上-489"></span>
前自恆州已下十州，永安已后，禁旅所出，户口之数，并不得知。

490. <span id="志第五_地形二上-490"></span>
国学网站独家推出
