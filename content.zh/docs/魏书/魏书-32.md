---
weight: 33
title: 志第十八 灵征八下
---

# 志第十八 灵征八下

1. <span id="志第十八_灵征八下-1"></span>
魏氏世居幽朔，至献帝世，有神人言应南迁，于是传位于子圣武帝，命令南徙，山谷阻绝，仍欲止焉。复有神兽，其形似马，其声类牛，先行导引，积年乃出。始居匈奴之故地。

2. <span id="志第十八_灵征八下-2"></span>
高祖延兴元年十一月，肆州秀容民获麟以献。王者不刳胎剖卵则至。

3. <span id="志第十八_灵征八下-3"></span>
世祖神三年七月，冀州献白龟。王者不私人以官，尊耆任旧，无偏党之应。

4. <span id="志第十八_灵征八下-4"></span>
高祖兴安二年六月，营州送大龟。

5. <span id="志第十八_灵征八下-5"></span>
高祖延兴元年十二月，徐州竹邑戍士邢德于彭城南一百二十里，得蓍一株，四十九枝，下掘得大龟献之。诏曰：“龟蓍与经文相合，所谓灵物也。德可赐爵五等。”

6. <span id="志第十八_灵征八下-6"></span>
三年六月，京师获大龟。

7. <span id="志第十八_灵征八下-7"></span>
肃宗神龟元年二月，获龟于九龙殿灵芝池，大赦改元。

8. <span id="志第十八_灵征八下-8"></span>
孝静武定三年十月，有司奏南兗州陈留郡民贾兴达于家庭得毛龟一。

9. <span id="志第十八_灵征八下-9"></span>
天平四年八月，有巨象至于南兗州，砀郡民陈天爱以告，送京师，大赦改年。

10. <span id="志第十八_灵征八下-10"></span>
王者自养有节则至。

11. <span id="志第十八_灵征八下-11"></span>
高祖太和二年十一月，徐州献黑狐。周成王时，治致太平而黑狐见。

12. <span id="志第十八_灵征八下-12"></span>
三年五月，获白狐王者仁智则至。

13. <span id="志第十八_灵征八下-13"></span>
六月，抚冥获白狐以献。

14. <span id="志第十八_灵征八下-14"></span>
八年六月，徐州获黑狐以献。

15. <span id="志第十八_灵征八下-15"></span>
十年三月，冀州获九尾狐以献。王者六合一统则见。周文王时，东夷归之。曰，王者不倾于色则至德至，鸟兽亦至。

16. <span id="志第十八_灵征八下-16"></span>
十一年十一月，冀州获九尾狐以献。

17. <span id="志第十八_灵征八下-17"></span>
二十三年正月，司州、河州各献白狐狸。

18. <span id="志第十八_灵征八下-18"></span>
十九年六月，司州平阳郡获白狐以献。

19. <span id="志第十八_灵征八下-19"></span>
世宗景明三年二月，河州献白狐。

20. <span id="志第十八_灵征八下-20"></span>
永平三年十月，白狐见于汲郡。

21. <span id="志第十八_灵征八下-21"></span>
延昌四年四月，兗州献白狐。

22. <span id="志第十八_灵征八下-22"></span>
九月，相州献白狐。

23. <span id="志第十八_灵征八下-23"></span>
闰月，汾州献白狐二。

24. <span id="志第十八_灵征八下-24"></span>
肃宗正光二年三月，南青州献白狐二。

25. <span id="志第十八_灵征八下-25"></span>
三年六月，平阳郡献白狐。

26. <span id="志第十八_灵征八下-26"></span>
八月，光州献九尾狐。

27. <span id="志第十八_灵征八下-27"></span>
四年五月，平阳郡献白狐。

28. <span id="志第十八_灵征八下-28"></span>
孝静天平四年四月，西兗州献白狐；七月，光州献九尾狐。

29. <span id="志第十八_灵征八下-29"></span>
元象元年四月，光州献九尾狐。

30. <span id="志第十八_灵征八下-30"></span>
二年二月，光州献九尾狐。

31. <span id="志第十八_灵征八下-31"></span>
兴和三年五月，司州献九尾狐。

32. <span id="志第十八_灵征八下-32"></span>
十二月，魏郡献白狐。

33. <span id="志第十八_灵征八下-33"></span>
四年四月，瀛州献白狐二。

34. <span id="志第十八_灵征八下-34"></span>
武定元年七月，幽州获白狐，以献上。

35. <span id="志第十八_灵征八下-35"></span>
三年七月，瀛州献白狐，二牡一牝。

36. <span id="志第十八_灵征八下-36"></span>
九月，西兗州献白狐。

37. <span id="志第十八_灵征八下-37"></span>
太和二年十一月辛未，泰州献五色狗。

38. <span id="志第十八_灵征八下-38"></span>
三年三月，齐州献五色狗，其五色如画。

39. <span id="志第十八_灵征八下-39"></span>
太祖天兴四年五月，魏郡斥丘县获白鹿。王者惠及下则至。

40. <span id="志第十八_灵征八下-40"></span>
太宗永兴四年九月，建兴郡献白鹿。

41. <span id="志第十八_灵征八下-41"></span>
世祖神元年二月，定州获白，白鹿又见于乐陵，因以改元。

42. <span id="志第十八_灵征八下-42"></span>
三年二月，白鹿见于代郡倒刺山。

43. <span id="志第十八_灵征八下-43"></span>
太延四年十二月，相州献白鹿。

44. <span id="志第十八_灵征八下-44"></span>
真君八年五月，洛州送白鹿。

45. <span id="志第十八_灵征八下-45"></span>
高宗太安二年十月，白鹿见于京师西苑。

46. <span id="志第十八_灵征八下-46"></span>
高祖承明元年六月，秦州献白鹿。

47. <span id="志第十八_灵征八下-47"></span>
太和元年正月，白鹿见于秦州。

48. <span id="志第十八_灵征八下-48"></span>
三月，白鹿见于青州。

49. <span id="志第十八_灵征八下-49"></span>
四年正月，南豫州献白鹿。

50. <span id="志第十八_灵征八下-50"></span>
十九年七月，司州获白鹿、麑以献。

51. <span id="志第十八_灵征八下-51"></span>
二十年六月，司州献白鹿。

52. <span id="志第十八_灵征八下-52"></span>
世宗景明元年四月，荆州献白鹿。

53. <span id="志第十八_灵征八下-53"></span>
永平四年八月，平州献白鹿。

54. <span id="志第十八_灵征八下-54"></span>
延昌二年五月，齐州献白鹿。

55. <span id="志第十八_灵征八下-55"></span>
四年六月，司州献白鹿。

56. <span id="志第十八_灵征八下-56"></span>
肃宗熙平元年五月，济州献白鹿。

57. <span id="志第十八_灵征八下-57"></span>
二年五月，司州献白鹿。

58. <span id="志第十八_灵征八下-58"></span>
神龟二年六月，徐州献白鹿。

59. <span id="志第十八_灵征八下-59"></span>
孝静元象元年六月，齐献武王获白鹿以献。

60. <span id="志第十八_灵征八下-60"></span>
武定元年六月，兗州献白鹿。

61. <span id="志第十八_灵征八下-61"></span>
太祖登国六年十二月，上猎，亲获鹿一角。召问群臣，皆曰：“鹿当二角，今一，是诸国将并之应也。”

62. <span id="志第十八_灵征八下-62"></span>
高祖太和三年三月，肆州献一角鹿。

63. <span id="志第十八_灵征八下-63"></span>
神龟元年七月，徐州献一角鹿。

64. <span id="志第十八_灵征八下-64"></span>
世宗正始二年九月，后军将军尔朱新兴献一角兽。天下平一则至。

65. <span id="志第十八_灵征八下-65"></span>
肃宗熙平元年十一月，肆州献一角兽。

66. <span id="志第十八_灵征八下-66"></span>
神龟二年九月，徐州献一角兽。

67. <span id="志第十八_灵征八下-67"></span>
高宗太安三年三月，有白狼一，见于太平郡。议者曰：“古今瑞应多矣，然白狼见于成汤之世，故殷道用兴，太平嘉名也。又先帝本封之国而白狼见焉，无穷之征也。周宣王得之而犬戎服。

68. <span id="志第十八_灵征八下-68"></span>
太宗永兴四年十二月，章安子封懿献白麞。王者刑罚理则至。

69. <span id="志第十八_灵征八下-69"></span>
高祖太和二年十二月，怀州献白麞。

70. <span id="志第十八_灵征八下-70"></span>
三年五月，白麞见于豫州。

71. <span id="志第十八_灵征八下-71"></span>
二十三年正月，华州献白麞。

72. <span id="志第十八_灵征八下-72"></span>
肃宗熙平二年三月，徐州献白麞。

73. <span id="志第十八_灵征八下-73"></span>
神龟二年七月，徐州献白麞。

74. <span id="志第十八_灵征八下-74"></span>
孝静武定七年七月，瀛州献白麞。

75. <span id="志第十八_灵征八下-75"></span>
高祖太和七年六月，青州献三足乌。王者慈孝天地则至。

76. <span id="志第十八_灵征八下-76"></span>
十三年十一月，荥阳献三足乌。

77. <span id="志第十八_灵征八下-77"></span>
十四年六月，怀州献三足乌。

78. <span id="志第十八_灵征八下-78"></span>
十五年闰月，济州献三足乌。

79. <span id="志第十八_灵征八下-79"></span>
十七年五月，冀州献三足乌。

80. <span id="志第十八_灵征八下-80"></span>
二十年六月，豫州献三足乌。

81. <span id="志第十八_灵征八下-81"></span>
二十三年六月，冀州献三足乌。

82. <span id="志第十八_灵征八下-82"></span>
世宗景明元年五月，徐州献三足乌。

83. <span id="志第十八_灵征八下-83"></span>
三年二月，豫州献三足乌。

84. <span id="志第十八_灵征八下-84"></span>
四年六月，幽州献四足乌。

85. <span id="志第十八_灵征八下-85"></span>
正始元年二月，冀州献三足乌。

86. <span id="志第十八_灵征八下-86"></span>
五月，幽州献三足乌。

87. <span id="志第十八_灵征八下-87"></span>
是月，相州献三足乌。

88. <span id="志第十八_灵征八下-88"></span>
六月，定州献三足乌。

89. <span id="志第十八_灵征八下-89"></span>
二年五月，肆州献三足乌。

90. <span id="志第十八_灵征八下-90"></span>
三年三月，豫州献三足乌。

91. <span id="志第十八_灵征八下-91"></span>
是月，豫州又献三足乌。

92. <span id="志第十八_灵征八下-92"></span>
永平元年四月，豫州献三足乌。

93. <span id="志第十八_灵征八下-93"></span>
延昌三年二月，冀州献三足乌。

94. <span id="志第十八_灵征八下-94"></span>
肃宗熙平元年四月，汲郡献三足乌。

95. <span id="志第十八_灵征八下-95"></span>
二年四月，东郡献三足乌。

96. <span id="志第十八_灵征八下-96"></span>
是月，豫州献三足乌。南兗州又献三足乌。

97. <span id="志第十八_灵征八下-97"></span>
神龟元年八月，雍州献三足乌。

98. <span id="志第十八_灵征八下-98"></span>
二年五月，颍川郡献三足乌。

99. <span id="志第十八_灵征八下-99"></span>
正光元年四月，济州献三足乌。

100. <span id="志第十八_灵征八下-100"></span>
是月，济州又献三足乌。

101. <span id="志第十八_灵征八下-101"></span>
二年闰月，东郡献三足乌。

102. <span id="志第十八_灵征八下-102"></span>
三年五月，东郡献三足乌。颍川郡许昌献三足乌。肆州献三足乌。

103. <span id="志第十八_灵征八下-103"></span>
六月，冀州献三足乌。

104. <span id="志第十八_灵征八下-104"></span>
四年六月，瀛州献三足乌。

105. <span id="志第十八_灵征八下-105"></span>
出帝太昌元年五月，齐献武王获三足乌以献。

106. <span id="志第十八_灵征八下-106"></span>
孝静元象二年四月，京师获三足乌。

107. <span id="志第十八_灵征八下-107"></span>
武定三年五月，瀛州献三足乌。

108. <span id="志第十八_灵征八下-108"></span>
四年四月，颍州献三足乌。

109. <span id="志第十八_灵征八下-109"></span>
五月，颍州又献三足乌。

110. <span id="志第十八_灵征八下-110"></span>
高祖太和二年七月，白乌见于凉州。王者宗庙肃敬则至。

111. <span id="志第十八_灵征八下-111"></span>
九月，白乌见于京师。

112. <span id="志第十八_灵征八下-112"></span>
三年五月，白乌见于豫州。

113. <span id="志第十八_灵征八下-113"></span>
九月，白乌见于秦州。

114. <span id="志第十八_灵征八下-114"></span>
十七年六月，兗州献白乌。

115. <span id="志第十八_灵征八下-115"></span>
二十三年十二月，司州献白乌。

116. <span id="志第十八_灵征八下-116"></span>
世宗正始二年五月，司州献白乌。

117. <span id="志第十八_灵征八下-117"></span>
三年九月，颍川君献白乌。

118. <span id="志第十八_灵征八下-118"></span>
四年七月，颍川又献白乌。

119. <span id="志第十八_灵征八下-119"></span>
永平元年四月，颍川献白乌。

120. <span id="志第十八_灵征八下-120"></span>
延昌二年八月，平阳郡献白乌。

121. <span id="志第十八_灵征八下-121"></span>
三年六月，冀州献白乌。

122. <span id="志第十八_灵征八下-122"></span>
肃宗正光元年十月，幽州献白乌。

123. <span id="志第十八_灵征八下-123"></span>
孝静天平二年七月，齐献武王获白乌以献。

124. <span id="志第十八_灵征八下-124"></span>
元象元年五月，冀州获白乌。

125. <span id="志第十八_灵征八下-125"></span>
二年八月，徐州表：“济阴郡事前槐树，乌巢于上，乌母死，有鹊衔食哺乌兒，不失其时，并皆长大。”赏太守帛十匹。

126. <span id="志第十八_灵征八下-126"></span>
兴和四年四月，魏郡贵乡县获白乌刍。

127. <span id="志第十八_灵征八下-127"></span>
五月，京师获白乌。是月，阳夏郡献白乌。

128. <span id="志第十八_灵征八下-128"></span>
七月，北豫州献白乌。

129. <span id="志第十八_灵征八下-129"></span>
十月，瀛州献白乌。

130. <span id="志第十八_灵征八下-130"></span>
武定元年六月，东郡民献白乌。

131. <span id="志第十八_灵征八下-131"></span>
三年五月，北豫州献白乌。

132. <span id="志第十八_灵征八下-132"></span>
是月，广宗郡献白乌。颍州又献白乌。

133. <span id="志第十八_灵征八下-133"></span>
六月，沧州献白乌。

134. <span id="志第十八_灵征八下-134"></span>
四年四月，梁州献白乌。

135. <span id="志第十八_灵征八下-135"></span>
五月，济州献白乌。

136. <span id="志第十八_灵征八下-136"></span>
八月，阳夏郡献白乌。

137. <span id="志第十八_灵征八下-137"></span>
高祖太和二年二月，凉州献赤乌。周武王时衔麦至而克殷。

138. <span id="志第十八_灵征八下-138"></span>
肃宗熙平元年二月，赤乌见肆州秀容郡。

139. <span id="志第十八_灵征八下-139"></span>
神龟元年四月，赤乌见并州之晋阳县。

140. <span id="志第十八_灵征八下-140"></span>
世宗景明二年十二月，南青州献苍乌。君修行孝慈，万姓不好杀生则至。

141. <span id="志第十八_灵征八下-141"></span>
正始二年五月，雍州献苍乌。

142. <span id="志第十八_灵征八下-142"></span>
六月，雍州又献苍乌。

143. <span id="志第十八_灵征八下-143"></span>
永平二年四月，河内献苍乌。

144. <span id="志第十八_灵征八下-144"></span>
肃宗熙平元年六月，冀州献苍乌。

145. <span id="志第十八_灵征八下-145"></span>
前废帝普泰元年五月，河内献苍乌。

146. <span id="志第十八_灵征八下-146"></span>
孝静兴和四年五月，济州献苍乌。

147. <span id="志第十八_灵征八下-147"></span>
七月，瀛州又献苍乌。

148. <span id="志第十八_灵征八下-148"></span>
武定元年四月，兗州献苍乌。

149. <span id="志第十八_灵征八下-149"></span>
五月，济州又献苍乌。

150. <span id="志第十八_灵征八下-150"></span>
二年五月，京师获苍乌。

151. <span id="志第十八_灵征八下-151"></span>
三年六月，京师获苍乌。

152. <span id="志第十八_灵征八下-152"></span>
十月，光州献苍乌。

153. <span id="志第十八_灵征八下-153"></span>
高祖延兴二年四月，幽州献白鹊。

154. <span id="志第十八_灵征八下-154"></span>
四年九月，白鹊见于中山。

155. <span id="志第十八_灵征八下-155"></span>
承明元年八月，定、冀二州俱献白鹊。

156. <span id="志第十八_灵征八下-156"></span>
十一月，定州又献白鹊。

157. <span id="志第十八_灵征八下-157"></span>
太和二年十一月，洛州献白鹊。

158. <span id="志第十八_灵征八下-158"></span>
肃宗熙平元年正月，定州献白鹊。

159. <span id="志第十八_灵征八下-159"></span>
正光四年正月，京师获白鹊。

160. <span id="志第十八_灵征八下-160"></span>
孝静兴平二年五月，京师获白鹊。

161. <span id="志第十八_灵征八下-161"></span>
武定二年七月，林虑献白鹊。

162. <span id="志第十八_灵征八下-162"></span>
三年六月，京师获白鹊。

163. <span id="志第十八_灵征八下-163"></span>
世祖太平真君二年七月，天有黄光洞照。议者佥谓荣光也。

164. <span id="志第十八_灵征八下-164"></span>
高宗兴光元年二月，有云五色。所谓景云，太平之应也。

165. <span id="志第十八_灵征八下-165"></span>
景明二年六月，有云五色，见于申酉之间。

166. <span id="志第十八_灵征八下-166"></span>
出帝太昌元年六月，日初出，有大黄气成抱。

167. <span id="志第十八_灵征八下-167"></span>
世祖始光四年六月，甘露降于太学。王者德至，天和气盛则降。又王者敬老，则柏受甘露。王者尊贤爱老，不失细微，则竹苇受。

168. <span id="志第十八_灵征八下-168"></span>
神元年二月，甘露降于范阳郡。

169. <span id="志第十八_灵征八下-169"></span>
二年四月，甘露降于鄴。

170. <span id="志第十八_灵征八下-170"></span>
六月，甘露降于平城宫。

171. <span id="志第十八_灵征八下-171"></span>
三年三月，甘露降于鄴。

172. <span id="志第十八_灵征八下-172"></span>
四年五月，甘露降于河西。

173. <span id="志第十八_灵征八下-173"></span>
太平真君元年四月，甘露降于平原郡。

174. <span id="志第十八_灵征八下-174"></span>
高宗太安二年七月，甘露降于常山郡。

175. <span id="志第十八_灵征八下-175"></span>
和平二年七月，甘露降于京师。

176. <span id="志第十八_灵征八下-176"></span>
世宗景明三年八月，甘露降于青州新城县。

177. <span id="志第十八_灵征八下-177"></span>
永平元年十月，甘露降于青州益都县。

178. <span id="志第十八_灵征八下-178"></span>
延昌二年九月，甘露降于齐州清河郡。

179. <span id="志第十八_灵征八下-179"></span>
三年十月，齐州上言甘露降。

180. <span id="志第十八_灵征八下-180"></span>
四年七月，甘露降于京师。

181. <span id="志第十八_灵征八下-181"></span>
肃宗正光三年十月，甘露降华林园柏树。

182. <span id="志第十八_灵征八下-182"></span>
四年八月，甘露降显美县。

183. <span id="志第十八_灵征八下-183"></span>
孝静元象二年三月，甘露降于京师。

184. <span id="志第十八_灵征八下-184"></span>
武定五年十月，甘露降齐文襄王第门柳树。

185. <span id="志第十八_灵征八下-185"></span>
六年三月，甘露降于京师。

186. <span id="志第十八_灵征八下-186"></span>
四月，太山郡上言甘露降。

187. <span id="志第十八_灵征八下-187"></span>
太祖天兴二年七月，获嘉禾于平城县，异茎同颖。

188. <span id="志第十八_灵征八下-188"></span>
八月，广宁送嘉禾一茎十一穗；平城南十里郊嘉禾一茎九穗，告于宗庙。

189. <span id="志第十八_灵征八下-189"></span>
太宗永兴二年十月，嘉禾生于清河郡。

190. <span id="志第十八_灵征八下-190"></span>
太常三年八月，嘉禾生于勃海郡东光县。

191. <span id="志第十八_灵征八下-191"></span>
世祖神二年七月，嘉禾生于魏郡安阳县，三本同颖。

192. <span id="志第十八_灵征八下-192"></span>
高祖承明元年八月，齐州献嘉禾。

193. <span id="志第十八_灵征八下-193"></span>
太和三年九月，齐州献嘉禾。

194. <span id="志第十八_灵征八下-194"></span>
五年八月，常山献嘉禾。

195. <span id="志第十八_灵征八下-195"></span>
七年八月，定州献嘉禾。

196. <span id="志第十八_灵征八下-196"></span>
世宗景明元年七月，齐州献嘉禾。

197. <span id="志第十八_灵征八下-197"></span>
三年七月，齐州献嘉禾。

198. <span id="志第十八_灵征八下-198"></span>
四年八月，冀州献嘉禾。

199. <span id="志第十八_灵征八下-199"></span>
正始元年八月，济州献嘉禾。

200. <span id="志第十八_灵征八下-200"></span>
二年六月，齐州献嘉禾。七月，鲁阳郡献嘉禾。八月，司州献嘉禾。

201. <span id="志第十八_灵征八下-201"></span>
三年七月，冀州献嘉禾。

202. <span id="志第十八_灵征八下-202"></span>
永平三年八月，荥阳献嘉禾。

203. <span id="志第十八_灵征八下-203"></span>
肃宗熙平二年八月，幽州献嘉禾，三本同穗。

204. <span id="志第十八_灵征八下-204"></span>
正光二年七月，朔州献嘉禾。

205. <span id="志第十八_灵征八下-205"></span>
三年八月，肆州献嘉禾，一根生六穗。

206. <span id="志第十八_灵征八下-206"></span>
孝静天平三年七月，魏郡献嘉禾。

207. <span id="志第十八_灵征八下-207"></span>
四年八月，并州献嘉禾。

208. <span id="志第十八_灵征八下-208"></span>
是月，京师又获嘉禾。虞曹郎中司马仲璨又献嘉禾，一茎五穗。

209. <span id="志第十八_灵征八下-209"></span>
元象元年八月，东雍州献嘉禾。

210. <span id="志第十八_灵征八下-210"></span>
兴和三年八月，南青州献嘉禾。

211. <span id="志第十八_灵征八下-211"></span>
四年八月，京师再获嘉禾。

212. <span id="志第十八_灵征八下-212"></span>
武定二年八月，京师获嘉禾。

213. <span id="志第十八_灵征八下-213"></span>
三年八月，并州献嘉禾。

214. <span id="志第十八_灵征八下-214"></span>
高祖太和三年十月，徐州献嘉瓠，一蒂两实。

215. <span id="志第十八_灵征八下-215"></span>
太祖天兴二年七月，并州献白兔一，王者敬耆老则见。

216. <span id="志第十八_灵征八下-216"></span>
三年五月，车驾车巡，幸广宁，有白兔见于乘舆前，获之。

217. <span id="志第十八_灵征八下-217"></span>
四年正月，并州献白兔。

218. <span id="志第十八_灵征八下-218"></span>
太宗永兴三年，上猎于西山，获白兔。

219. <span id="志第十八_灵征八下-219"></span>
八月，京师获白兔。

220. <span id="志第十八_灵征八下-220"></span>
泰常元年十一月，定州安平县献白兔。

221. <span id="志第十八_灵征八下-221"></span>
二年六月，京师获白兔。

222. <span id="志第十八_灵征八下-222"></span>
三年六月，顿丘郡获白兔。

223. <span id="志第十八_灵征八下-223"></span>
世祖始光三年五月，洛州献黑兔。

224. <span id="志第十八_灵征八下-224"></span>
神元年九月，章武郡献白兔。

225. <span id="志第十八_灵征八下-225"></span>
四年二月，渤海郡献白兔。

226. <span id="志第十八_灵征八下-226"></span>
真君七年二月，青州献白兔二。

227. <span id="志第十八_灵征八下-227"></span>
高宗和平三年十月，云中获白兔。

228. <span id="志第十八_灵征八下-228"></span>
四年闰月，鄴县获白兔。

229. <span id="志第十八_灵征八下-229"></span>
高祖延兴五年四月，白兔见于代郡。

230. <span id="志第十八_灵征八下-230"></span>
承明元年八月，白兔见于云中。

231. <span id="志第十八_灵征八下-231"></span>
太和元年六月，雍州周城县献白兔。

232. <span id="志第十八_灵征八下-232"></span>
三年三月，吐京镇献白兔。

233. <span id="志第十八_灵征八下-233"></span>
八年六月，徐州献白兔。

234. <span id="志第十八_灵征八下-234"></span>
十八年十月，瀛州献白兔。

235. <span id="志第十八_灵征八下-235"></span>
二十年七月，汲郡献黑兔。

236. <span id="志第十八_灵征八下-236"></span>
七月，京师获白兔。

237. <span id="志第十八_灵征八下-237"></span>
二十三年，获黑兔。

238. <span id="志第十八_灵征八下-238"></span>
世宗景明元年十一月，河州献白兔。

239. <span id="志第十八_灵征八下-239"></span>
三年四月，颍川郡献白兔。

240. <span id="志第十八_灵征八下-240"></span>
八月，河内郡献白兔。

241. <span id="志第十八_灵征八下-241"></span>
四年六月，河内郡南白兔。

242. <span id="志第十八_灵征八下-242"></span>
七月，夏州献黑兔。

243. <span id="志第十八_灵征八下-243"></span>
正始元年三月，河南郡献黑色。

244. <span id="志第十八_灵征八下-244"></span>
四月，鲁阳郡献白兔。

245. <span id="志第十八_灵征八下-245"></span>
二年八月，东郡献白兔。

246. <span id="志第十八_灵征八下-246"></span>
九月，河内郡献黑兔。

247. <span id="志第十八_灵征八下-247"></span>
是月，肆州献白兔，东郡又献白兔。

248. <span id="志第十八_灵征八下-248"></span>
三年七月，薄骨律镇献白兔。

249. <span id="志第十八_灵征八下-249"></span>
九月，肆州献白兔。

250. <span id="志第十八_灵征八下-250"></span>
四年四月，河内郡献白兔。

251. <span id="志第十八_灵征八下-251"></span>
永平元年四月，济州献白兔。

252. <span id="志第十八_灵征八下-252"></span>
五月，河内献黑兔。

253. <span id="志第十八_灵征八下-253"></span>
十月，乐安郡获白兔。

254. <span id="志第十八_灵征八下-254"></span>
二年二月，相州献白兔。

255. <span id="志第十八_灵征八下-255"></span>
延昌三年七月，豫州献白兔。

256. <span id="志第十八_灵征八下-256"></span>
四年三月，河南献白兔。

257. <span id="志第十八_灵征八下-257"></span>
八月，河南又献白兔。

258. <span id="志第十八_灵征八下-258"></span>
九月，河内又献白兔。

259. <span id="志第十八_灵征八下-259"></span>
肃宗熙平二年四月，豫州献白兔。

260. <span id="志第十八_灵征八下-260"></span>
五月，东郡献白兔。

261. <span id="志第十八_灵征八下-261"></span>
六月，京师获白兔。

262. <span id="志第十八_灵征八下-262"></span>
十一月，鄯善镇献白兔。

263. <span id="志第十八_灵征八下-263"></span>
神龟元年六月，京师获黑兔。

264. <span id="志第十八_灵征八下-264"></span>
二年八月，正平郡献白兔。

265. <span id="志第十八_灵征八下-265"></span>
九月，正平郡又献白兔。

266. <span id="志第十八_灵征八下-266"></span>
十月，京师获黑兔。

267. <span id="志第十八_灵征八下-267"></span>
正光元年正月，徐州献白兔。

268. <span id="志第十八_灵征八下-268"></span>
五月，冀州献白兔。

269. <span id="志第十八_灵征八下-269"></span>
三年五月，徐州献白兔二。

270. <span id="志第十八_灵征八下-270"></span>
是月，冀州献白兔。

271. <span id="志第十八_灵征八下-271"></span>
孝静天平二年八月，光州献白兔。

272. <span id="志第十八_灵征八下-272"></span>
四年十月，光州献白兔。

273. <span id="志第十八_灵征八下-273"></span>
元象元年五月，徐州获白兔。

274. <span id="志第十八_灵征八下-274"></span>
六月，齐献武王获白兔以献。

275. <span id="志第十八_灵征八下-275"></span>
是月，濮阳郡献白兔。

276. <span id="志第十八_灵征八下-276"></span>
兴和二年四月，徐州献白兔。

277. <span id="志第十八_灵征八下-277"></span>
六月，京师获白兔。

278. <span id="志第十八_灵征八下-278"></span>
四年正月，光州献白兔。

279. <span id="志第十八_灵征八下-279"></span>
武定元年三月，瀛州献白兔。

280. <span id="志第十八_灵征八下-280"></span>
阙字 月，汲郡献白兔。

281. <span id="志第十八_灵征八下-281"></span>
六年十一月，武平镇献白兔。

282. <span id="志第十八_灵征八下-282"></span>
太祖天兴五年八月，上曜军览谷，见白燕一。

283. <span id="志第十八_灵征八下-283"></span>
太宗永兴三年六月，京师获白燕。

284. <span id="志第十八_灵征八下-284"></span>
四年闰月，京师又获白燕。

285. <span id="志第十八_灵征八下-285"></span>
泰常二年六月，京师获白燕。

286. <span id="志第十八_灵征八下-286"></span>
高祖太和二年三月，白燕见于并州。

287. <span id="志第十八_灵征八下-287"></span>
八年四月，白燕集于京师。

288. <span id="志第十八_灵征八下-288"></span>
是月，代郡获白燕。

289. <span id="志第十八_灵征八下-289"></span>
二十三年八月，荆州献白燕。

290. <span id="志第十八_灵征八下-290"></span>
闰月，正平郡献白燕。

291. <span id="志第十八_灵征八下-291"></span>
世宗景明三年六月，泾州献白燕。

292. <span id="志第十八_灵征八下-292"></span>
肃宗熙平元年七月，京师获白燕。

293. <span id="志第十八_灵征八下-293"></span>
孝静元象元年八月，西中府献白燕。

294. <span id="志第十八_灵征八下-294"></span>
兴和二年三月，京师获白燕。

295. <span id="志第十八_灵征八下-295"></span>
武定三年六月，北豫州献白燕。

296. <span id="志第十八_灵征八下-296"></span>
太宗泰常八年五月，雁门献白雀。王者爵禄均则白雀至。

297. <span id="志第十八_灵征八下-297"></span>
世祖神元年九月，沧水郡献白雀。

298. <span id="志第十八_灵征八下-298"></span>
十月，魏都献白雀。

299. <span id="志第十八_灵征八下-299"></span>
真君八年五月，雁门郡献白雀。

300. <span id="志第十八_灵征八下-300"></span>
高祖延兴二年二月，白雀见于扶风郡。

301. <span id="志第十八_灵征八下-301"></span>
三年五月，白雀见于代郡。

302. <span id="志第十八_灵征八下-302"></span>
四年正月，青州献白雀。

303. <span id="志第十八_灵征八下-303"></span>
太和三年五月，白雀见于豫州。

304. <span id="志第十八_灵征八下-304"></span>
十三年正月，清河武城县献白雀。

305. <span id="志第十八_灵征八下-305"></span>
世宗景明三年六月，荥阳郡献白雀。

306. <span id="志第十八_灵征八下-306"></span>
十月，薄骨律镇献白雀。

307. <span id="志第十八_灵征八下-307"></span>
四年三月，敦煌镇献白雀。

308. <span id="志第十八_灵征八下-308"></span>
五月，京师获白雀。

309. <span id="志第十八_灵征八下-309"></span>
六月，恆农郡献白雀。

310. <span id="志第十八_灵征八下-310"></span>
七月，京师获白雀。

311. <span id="志第十八_灵征八下-311"></span>
正始二年七月，薄骨律镇献白雀。

312. <span id="志第十八_灵征八下-312"></span>
三年四月，获白雀于京师。

313. <span id="志第十八_灵征八下-313"></span>
十月，河州献白雀。

314. <span id="志第十八_灵征八下-314"></span>
十二月，雍州献白雀。

315. <span id="志第十八_灵征八下-315"></span>
四年二月，豫州献白雀。

316. <span id="志第十八_灵征八下-316"></span>
永平三年七月，京师获白雀。

317. <span id="志第十八_灵征八下-317"></span>
延昌三年七月，河南郡获白雀。

318. <span id="志第十八_灵征八下-318"></span>
十一月，秦州献白雀。

319. <span id="志第十八_灵征八下-319"></span>
四年五月，荥阳献白雀。

320. <span id="志第十八_灵征八下-320"></span>
八月，秦州献白雀。

321. <span id="志第十八_灵征八下-321"></span>
是月，青州献白雀。

322. <span id="志第十八_灵征八下-322"></span>
是月，恆州献白雀。

323. <span id="志第十八_灵征八下-323"></span>
是月，洛阳获白雀。

324. <span id="志第十八_灵征八下-324"></span>
十一月，荆州献白雀。

325. <span id="志第十八_灵征八下-325"></span>
肃宗熙平元年四月，京师再获白雀。

326. <span id="志第十八_灵征八下-326"></span>
七月，宫中获白雀。

327. <span id="志第十八_灵征八下-327"></span>
二年四月，华州献白雀。

328. <span id="志第十八_灵征八下-328"></span>
六月，相州献白雀。

329. <span id="志第十八_灵征八下-329"></span>
是月，薄骨律镇献白雀。

330. <span id="志第十八_灵征八下-330"></span>
七月，京师获白雀。

331. <span id="志第十八_灵征八下-331"></span>
八月，薄骨律镇又献白雀。

332. <span id="志第十八_灵征八下-332"></span>
是月，京师获白雀。

333. <span id="志第十八_灵征八下-333"></span>
十一月，京师获白雀。

334. <span id="志第十八_灵征八下-334"></span>
神龟元年五月京师获白雀。

335. <span id="志第十八_灵征八下-335"></span>
六月京师获白雀二。

336. <span id="志第十八_灵征八下-336"></span>
八月薄骨律镇献白雀。

337. <span id="志第十八_灵征八下-337"></span>
三年五月徐州献白雀。

338. <span id="志第十八_灵征八下-338"></span>
是月，京师获白雀。

339. <span id="志第十八_灵征八下-339"></span>
三年七月，京师又获白雀。

340. <span id="志第十八_灵征八下-340"></span>
正光元年六月，京师获白雀。

341. <span id="志第十八_灵征八下-341"></span>
二年六月，光州献白雀。

342. <span id="志第十八_灵征八下-342"></span>
三年四月，京师获白雀。

343. <span id="志第十八_灵征八下-343"></span>
六月，荥阳郡献白雀。

344. <span id="志第十八_灵征八下-344"></span>
八月，济州献白雀。

345. <span id="志第十八_灵征八下-345"></span>
是月，光州献白雀。

346. <span id="志第十八_灵征八下-346"></span>
九月，白雀见舍人省。

347. <span id="志第十八_灵征八下-347"></span>
四年六月，京师获白雀。

348. <span id="志第十八_灵征八下-348"></span>
七月，京师获白雀。

349. <span id="志第十八_灵征八下-349"></span>
出帝太昌元年四月，京师获白雀。

350. <span id="志第十八_灵征八下-350"></span>
孝静天平二年五月，北豫州献白雀。

351. <span id="志第十八_灵征八下-351"></span>
三年七月，京师获白雀。

352. <span id="志第十八_灵征八下-352"></span>
四年七月，兗州献白雀。

353. <span id="志第十八_灵征八下-353"></span>
元象元年五月，京师获白雀。

354. <span id="志第十八_灵征八下-354"></span>
六月，京师获白雀。

355. <span id="志第十八_灵征八下-355"></span>
七月，肆州献白雀。

356. <span id="志第十八_灵征八下-356"></span>
是月，齐献武王获白雀。

357. <span id="志第十八_灵征八下-357"></span>
二年五月，京师获白雀。

358. <span id="志第十八_灵征八下-358"></span>
六月，齐文襄王获白雀以献。

359. <span id="志第十八_灵征八下-359"></span>
是月，南兗州获白雀。

360. <span id="志第十八_灵征八下-360"></span>
七月，京师获白雀。

361. <span id="志第十八_灵征八下-361"></span>
兴和二年四月，京师获白雀。

362. <span id="志第十八_灵征八下-362"></span>
闰月，京师获白雀。

363. <span id="志第十八_灵征八下-363"></span>
六月，光州献白雀。

364. <span id="志第十八_灵征八下-364"></span>
七月，京师获白雀。

365. <span id="志第十八_灵征八下-365"></span>
三年五月，京师获白雀。

366. <span id="志第十八_灵征八下-366"></span>
四年正月，京师获白雀。

367. <span id="志第十八_灵征八下-367"></span>
六月，京师获白雀。

368. <span id="志第十八_灵征八下-368"></span>
七月，京师获白雀。

369. <span id="志第十八_灵征八下-369"></span>
武定元年六月，京师获白雀。

370. <span id="志第十八_灵征八下-370"></span>
七月，京师获白雀。

371. <span id="志第十八_灵征八下-371"></span>
三年五月，梁州获白雀。

372. <span id="志第十八_灵征八下-372"></span>
七月，京师获白雀。

373. <span id="志第十八_灵征八下-373"></span>
十月，兗州获白雀。

374. <span id="志第十八_灵征八下-374"></span>
四年六月，京师获白雀。

375. <span id="志第十八_灵征八下-375"></span>
六年六月，京师获白雀。

376. <span id="志第十八_灵征八下-376"></span>
世宗景明三年三月，济州献赤雀。周文王时衔书至。

377. <span id="志第十八_灵征八下-377"></span>
四年五月，获赤雀于京师。

378. <span id="志第十八_灵征八下-378"></span>
永平元年四月，京师获赤雀。

379. <span id="志第十八_灵征八下-379"></span>
肃宗孝昌三年四月，河南获赤雀以献。

380. <span id="志第十八_灵征八下-380"></span>
高宗和平四年三月，冀州献白鸠。殷汤时至。王者养耆老，遵道德，不以新失旧则至。

381. <span id="志第十八_灵征八下-381"></span>
高祖承明元年十一月，冀州献白鸠。

382. <span id="志第十八_灵征八下-382"></span>
太和二十三年七月，瀛州献白鸠。

383. <span id="志第十八_灵征八下-383"></span>
八月，荥阳郡献白鸠。

384. <span id="志第十八_灵征八下-384"></span>
世宗景明三年七月，泾州献白鸠。

385. <span id="志第十八_灵征八下-385"></span>
正始元年十月，京师获白鸠。

386. <span id="志第十八_灵征八下-386"></span>
是月，建兴郡献白鸠。

387. <span id="志第十八_灵征八下-387"></span>
二年四月，并州献白鸠。

388. <span id="志第十八_灵征八下-388"></span>
七月，冀州献白鸠三。

389. <span id="志第十八_灵征八下-389"></span>
三年七月，夏州献白鸠。

390. <span id="志第十八_灵征八下-390"></span>
永平元年六月，洛州献白鸠。

391. <span id="志第十八_灵征八下-391"></span>
肃宗熙平二年九月，汲郡献白鸠。

392. <span id="志第十八_灵征八下-392"></span>
太祖天兴四年春，新兴太守上言：“晋昌民贾相，昔年二十二，为雁门郡吏，入句注西陉，见一老父，谓相曰：‘自今以后四十二年当有圣人出于北方。时当大乐，子孙永长，吾不及见之。’言终而过。相顾视之，父老化为石人。相今七十。

393. <span id="志第十八_灵征八下-393"></span>
下检石人见存。至帝破慕容宝之岁，四十二年。”

394. <span id="志第十八_灵征八下-394"></span>
真君五年二月，张掖郡上言：“往曹氏之世，丘池县大柳谷山石表龙马之形，石马脊文曰‘大讨曹’，而晋氏代魏。今石文记国家祖宗讳，著受命之符。”乃遣使图写其文。大石有五，皆青质白章，间成文字。其二石记张、吕之前，已然之效。

395. <span id="志第十八_灵征八下-395"></span>
其三石记国家祖宗以至于今。其文记昭成皇帝讳“继世四六，天法平，天下大安”，凡十四字；次记太祖道武皇帝讳“应王，载记千岁”，凡七字；次记太宗明元皇帝讳“长子二百二十年”，凡八字；次记“太平天王继世主治”，凡八字；次记皇太子讳“昌封太山”，凡五字。初上封太平王，天文图录又授“太平真君”之号，与石文相应。太宗名讳之后，有一人象，携一小兒。见者皆曰：“上爱皇孙，提携卧起，不离左右，此即上象灵契，真天授也。”于是卫大将军、乐安王范，辅国大将军、建宁王崇，征西大将军、常山王素，征南大将军、恆农王奚斤上奏曰：“臣闻帝王之兴，必有受命之符，故能经纬三才，维建皇极，三五之盛，莫不同之。伏羲有河图、八卦，夏禹有洛书、九畴，至乃神功播于往古，圣迹显于来世。伏惟陛下德合乾坤，明并日月，固天纵圣，应运挺生，上灵垂顾，征善备集。是以始光元年经天师奉天文图录，授‘太平真君’之号。陛下深执虚冲，历年乃受。精诚感于灵物，信惠协于天人，用能威加四海，泽流宇内，溥天率土，无思不服。今张掖郡列言：丘池县大柳谷山大石有青质白章，间成文字，记国家祖宗之讳，著受命历数之符。王公已下，群司百辟，睹此图文，莫不感动，佥曰：自古以来，祯祥之验，未有今日之焕炳也。斯乃上灵降命，国家无穷之征也。臣等幸遭盛化，沐浴光宠，无以对扬天休，增广天地，谨与群臣参议，宜以石文之征，宣告四海，令方外僭窃知天命有归。”制曰：“此天地况施，乃先祖父之遗征，岂朕一人所能独致。可如所奏。”

396. <span id="志第十八_灵征八下-396"></span>
太和元年冬十月，南部尚书安定侯邓宗庆奏：“乡郡民李飞、太原民王显前列称：诣京南山采药，到游越谷南岭下，见清碧石柱数百枚。被诏案检，称所见青碧柱，长者一匹，相接而上，或方一尺二寸，或方一尺，方楞悉就。其数既多，不可具数，请付作曹采用。”奏可。时人神异之。

397. <span id="志第十八_灵征八下-397"></span>
显祖皇兴三年六月，尉元表：“臣于彭城遣别将以八月至睢口邀贼将陈显达，有战士于营外五里刍牧，见一白头翁，乘白马，将军，呼之语，称：‘至十八日辰必来到此，语汝将军，领众从东北临入，我当驱贼令走。申时，贼必大破，宿豫、淮阳皆克无疑。我当与汝国家淮畔为断，下邳城我当驱出，不劳兵力。’后十日，此人复于彭城南戏马台东二里见白头翁，亦乘白马，从东北来，呼此人谓曰：‘我与东海、四渎、太山、北岳神共行淮北，助汝二将荡除已定。汝上下喜不？’因忽然不见。”诏元于老人前后见所，为坛表记之。

398. <span id="志第十八_灵征八下-398"></span>
肃宗孝昌二年十月，扬州刺史李宪表云：“门下督周伏兴以去七月患假还家，至十一日夜梦渡肥水，行至草堂寺南，遥见七人，一人乘马著朱衣，笼冠，六人从后。兴路左而立，至便再拜。问兴何人。兴对曰：‘李公门下督，暂使硖石。’其人语兴：‘君可回，我是孝文皇帝中书舍人，遣语李宪，勿忧贼堰，此月破矣。’兴行两步，录兴姓字，令兴速白。兴寤，晓遂还城，具言梦状。七月二十七日，堰破。”

399. <span id="志第十八_灵征八下-399"></span>
世祖延和三年三月，乐安王范获玉玺一，文曰“皇帝玺”以献。

400. <span id="志第十八_灵征八下-400"></span>
太延元年，自三月不雨至六月，使有司遍请群神，数日，大雨。是日，有妇人持一玉印至潞县侯孙家卖之。孙家得印，奇之，求访妇人，莫知所在。其文曰：“旱疫平。”寇天师曰：《龙文纽书》云，此神中三字印也。”

401. <span id="志第十八_灵征八下-401"></span>
高宗和平三年四月，河内人张超于坏楼所城北故佛图处获玉印以献。印方二寸，其文曰：“富乐日昌，永保无疆，福禄日臻，长享万年。”玉色光润，模制精巧，百僚咸曰：“神明所授，非人为也。”诏天下大酺三日。

402. <span id="志第十八_灵征八下-402"></span>
高祖承明元年八月，上谷郡民献玉印，上有蛟龙文。

403. <span id="志第十八_灵征八下-403"></span>
太和元年三月，武川镇献玉印，青质素文，其文曰“太昌”。

404. <span id="志第十八_灵征八下-404"></span>
六月，雍州献玉印。

405. <span id="志第十八_灵征八下-405"></span>
是月，长安镇献玉印一，上有龟纽，下有文字，色甚鲜白，有殊常玉。

406. <span id="志第十八_灵征八下-406"></span>
三年七月，定州钜鹿民献玉印一方，七分，上有文字。

407. <span id="志第十八_灵征八下-407"></span>
世宗永平元年四月，瀛州民获玉璧、玉印各一以献。

408. <span id="志第十八_灵征八下-408"></span>
肃宗熙平二年十一月，京师仍获玉玺二。

409. <span id="志第十八_灵征八下-409"></span>
孝静兴和三年二月，东郡白马县民献玉印一。

410. <span id="志第十八_灵征八下-410"></span>
太宗永兴三年十二月，北塞候人获玉板二以献。王者慈仁则见。

411. <span id="志第十八_灵征八下-411"></span>
孝静天平二年二月，员外散骑常侍穆礼得玉板一，广三寸，长尺五寸，头有两孔以献。

412. <span id="志第十八_灵征八下-412"></span>
高祖承明元年九月，京兆民献青玉璧一双，文色炳焕。王者贤良美德则至。

413. <span id="志第十八_灵征八下-413"></span>
肃宗正光三年六月，并州静林寺僧在阳邑城西橡谷掘药，得玉璧五，珪十，印一，玉柱一，玉盖一，并以献。

414. <span id="志第十八_灵征八下-414"></span>
高祖太和五年六月，上邽镇将上言：“于镇城西二百五十里射猎，于营南千水中得玉车钏三枚，二青一赤，制状甚精。”

415. <span id="志第十八_灵征八下-415"></span>
孝静兴和四年七月，鄴县民献白玉一璞。

416. <span id="志第十八_灵征八下-416"></span>
肃宗熙平二年正月，金出岐州横水县赤粟谷。

417. <span id="志第十八_灵征八下-417"></span>
太祖天兴三年四月，有木连理，生于代郡天门关之路左。王者德泽纯洽，八方为一则生。

418. <span id="志第十八_灵征八下-418"></span>
八月，渤海上言修县、东光县木连理各一。

419. <span id="志第十八_灵征八下-419"></span>
十二月，豫州上言木连理生于河内之沁县。

420. <span id="志第十八_灵征八下-420"></span>
四年春，河内郡木连理二。

421. <span id="志第十八_灵征八下-421"></span>
八月，魏郡上言内黄县木连理。

422. <span id="志第十八_灵征八下-422"></span>
太宗泰常元年十月，范阳郡上言木连理。

423. <span id="志第十八_灵征八下-423"></span>
十一月，常山郡上言木连理。

424. <span id="志第十八_灵征八下-424"></span>
三年正月，渤海上言东光县木连理。

425. <span id="志第十八_灵征八下-425"></span>
八月，广宁郡上言木连理。

426. <span id="志第十八_灵征八下-426"></span>
世祖神四年九月，荥阳郡上言木连理。

427. <span id="志第十八_灵征八下-427"></span>
延和二年三月，楼烦南山木连理。

428. <span id="志第十八_灵征八下-428"></span>
三年九月，上谷郡上言木连理。

429. <span id="志第十八_灵征八下-429"></span>
太延元年二月，魏郡上言木连理。

430. <span id="志第十八_灵征八下-430"></span>
五年二月，辽西上言木连理。

431. <span id="志第十八_灵征八下-431"></span>
高祖延兴元年十一月，秘书令杨崇奏，钟律郎李生于京师见长生连理树。

432. <span id="志第十八_灵征八下-432"></span>
承明元年九月，并州上言木连理，相去一丈二尺，中有五枝相连。

433. <span id="志第十八_灵征八下-433"></span>
太和元年三月，冀州上言木连理。

434. <span id="志第十八_灵征八下-434"></span>
十七年六月，京师木连理。

435. <span id="志第十八_灵征八下-435"></span>
十八年十月，河南上言巩县木连理。

436. <span id="志第十八_灵征八下-436"></span>
二十三年十月，并州上言百节连理生县甕山。济州上言木连理。

437. <span id="志第十八_灵征八下-437"></span>
十二月，瀛州上言木连理。

438. <span id="志第十八_灵征八下-438"></span>
世宗景明二年正月，瀛州上言平舒县木连理。

439. <span id="志第十八_灵征八下-439"></span>
三年正月，颍川郡上言木连理。

440. <span id="志第十八_灵征八下-440"></span>
二月，平阳郡上言襄陵县木连理。

441. <span id="志第十八_灵征八下-441"></span>
四月，荆州上言南阳宛县木连理。

442. <span id="志第十八_灵征八下-442"></span>
六月，徐州上言东海木连理。

443. <span id="志第十八_灵征八下-443"></span>
十月，秦州上言南稻、新兴二县木连理各一。

444. <span id="志第十八_灵征八下-444"></span>
四年二月，赵平郡上言鹑觚县木连理。

445. <span id="志第十八_灵征八下-445"></span>
二月，齐郡上言临淄县木连理。

446. <span id="志第十八_灵征八下-446"></span>
四月，汾州上言五城郡木连理。

447. <span id="志第十八_灵征八下-447"></span>
五月，青州上言莒县木连理。

448. <span id="志第十八_灵征八下-448"></span>
六月，恆农卢氏县木连理。

449. <span id="志第十八_灵征八下-449"></span>
是月，徐州上言梁郡下邑县木连理。

450. <span id="志第十八_灵征八下-450"></span>
九月，秦州上言当亭四县界各木连理。

451. <span id="志第十八_灵征八下-451"></span>
正始元年五月，司州上言荥阳京县木连理。

452. <span id="志第十八_灵征八下-452"></span>
六月，京师西苑木连理。

453. <span id="志第十八_灵征八下-453"></span>
七月，河东郡上言闻喜县木连理。

454. <span id="志第十八_灵征八下-454"></span>
八月，河南郡上言，慈水滨木连理。

455. <span id="志第十八_灵征八下-455"></span>
十月，恆农郡上言崤县木连理。

456. <span id="志第十八_灵征八下-456"></span>
十二月，凉州上言石城县木连理。

457. <span id="志第十八_灵征八下-457"></span>
二年正月，汾州上言平昌县木连理。

458. <span id="志第十八_灵征八下-458"></span>
二月，司州上言崤县木连理。

459. <span id="志第十八_灵征八下-459"></span>
九月，司州上言颍川阳翟县木连理。

460. <span id="志第十八_灵征八下-460"></span>
三年六月，汾州上言永安县木连理。

461. <span id="志第十八_灵征八下-461"></span>
是月，京师木连理。

462. <span id="志第十八_灵征八下-462"></span>
七月，颍川阳翟县上言木连理。

463. <span id="志第十八_灵征八下-463"></span>
是月，建德郡上言石城县木连理。

464. <span id="志第十八_灵征八下-464"></span>
永平元年四月，司州上言颍川郡木连理。

465. <span id="志第十八_灵征八下-465"></span>
二年四月，司州上言恆农北陕县木连理。

466. <span id="志第十八_灵征八下-466"></span>
三年十一月，夏州上言横风山木连理。

467. <span id="志第十八_灵征八下-467"></span>
延昌二年正月，徐州上言建陵戍木连理。

468. <span id="志第十八_灵征八下-468"></span>
三年正月，司州上言轵县木连理。

469. <span id="志第十八_灵征八下-469"></span>
四年三月，冀州上言信都县木连理。

470. <span id="志第十八_灵征八下-470"></span>
六月，京师木连理。

471. <span id="志第十八_灵征八下-471"></span>
九月，雍州上言酃县木连理。

472. <span id="志第十八_灵征八下-472"></span>
肃宗熙平元年正月，光州上言曲城县木连理。

473. <span id="志第十八_灵征八下-473"></span>
二年十一月，京师木连理。

474. <span id="志第十八_灵征八下-474"></span>
十二月，敦煌镇上言晋昌戍木连理。

475. <span id="志第十八_灵征八下-475"></span>
神龟元年正月，汾州上言永安县木连理。

476. <span id="志第十八_灵征八下-476"></span>
三月，沧州上言饶安县木连理。

477. <span id="志第十八_灵征八下-477"></span>
八月，燕州上言上谷郡木连理。

478. <span id="志第十八_灵征八下-478"></span>
九月，秦州上言陇西之武阳山木连理。

479. <span id="志第十八_灵征八下-479"></span>
二年六月，夏州上言山鹿县木连理。

480. <span id="志第十八_灵征八下-480"></span>
正光元年五月，并州上言上党东山谷中木连理。

481. <span id="志第十八_灵征八下-481"></span>
十一月，齐州上言济南郡灵寿山木连理。

482. <span id="志第十八_灵征八下-482"></span>
二年六月，齐州上言魏郡逢陵县木连理。

483. <span id="志第十八_灵征八下-483"></span>
二年二月，凉州上言榆中县木连理。

484. <span id="志第十八_灵征八下-484"></span>
三月，青州上言平昌郡木连理。

485. <span id="志第十八_灵征八下-485"></span>
八月，徐州上言龙亢戍东木连理二。

486. <span id="志第十八_灵征八下-486"></span>
四年二月，扬州上言汝阴县木连理。

487. <span id="志第十八_灵征八下-487"></span>
八月，凉州上言显美县木连理。

488. <span id="志第十八_灵征八下-488"></span>
孝昌元年十月，魏郡元城县木连理。

489. <span id="志第十八_灵征八下-489"></span>
孝静天平二年四月，临水郡木连理。

490. <span id="志第十八_灵征八下-490"></span>
七月，魏郡木连理。

491. <span id="志第十八_灵征八下-491"></span>
三年五月，司州上言清河郡木连理。

492. <span id="志第十八_灵征八下-492"></span>
四年六月，广平郡上言木连理。

493. <span id="志第十八_灵征八下-493"></span>
八月，并州上言木连理。

494. <span id="志第十八_灵征八下-494"></span>
元象元年二月，洛州上言木连理。

495. <span id="志第十八_灵征八下-495"></span>
五月，林虑县上言木连理。

496. <span id="志第十八_灵征八下-496"></span>
八月，上党郡上言木连理。

497. <span id="志第十八_灵征八下-497"></span>
兴和元年九月，有司奏西山采材司马张神和上言司空谷木连理。

498. <span id="志第十八_灵征八下-498"></span>
二年四月，光州上言卢乡县木连理。

499. <span id="志第十八_灵征八下-499"></span>
武定元年闰月，西兗州上言济阴郡木连理。

500. <span id="志第十八_灵征八下-500"></span>
九月，齐献武王上言并州木连理。

501. <span id="志第十八_灵征八下-501"></span>
三年九月，瀛州上言，河间郡木连理。

502. <span id="志第十八_灵征八下-502"></span>
五年十一月，汾州上言木连理。

503. <span id="志第十八_灵征八下-503"></span>
六年五月，晋州上言木连理。

504. <span id="志第十八_灵征八下-504"></span>
八年四月，青州上言齐郡木连理。

505. <span id="志第十八_灵征八下-505"></span>
世宗景明三年七月，鲁阳献乌芝。王者慈仁则生，食之令人度世。

506. <span id="志第十八_灵征八下-506"></span>
太祖天兴二年七月，并州献白雉。周成王时越裳氏来献。

507. <span id="志第十八_灵征八下-507"></span>
四年正月，上党郡献白雉。

508. <span id="志第十八_灵征八下-508"></span>
二月，并州献白雉。

509. <span id="志第十八_灵征八下-509"></span>
五月，河内郡献白雉。

510. <span id="志第十八_灵征八下-510"></span>
太宗神瑞二年十一月，右民尚书周几获白雉一于博陵安平以献。

511. <span id="志第十八_灵征八下-511"></span>
泰常三年正月，渤海郡高城县献白雉。

512. <span id="志第十八_灵征八下-512"></span>
三月，渤海郡南皮县献白雉二。

513. <span id="志第十八_灵征八下-513"></span>
十一月，中山行唐县献白雉。

514. <span id="志第十八_灵征八下-514"></span>
四年正月，新兴郡献白雉。十二月又献白雉二。

515. <span id="志第十八_灵征八下-515"></span>
五年二月，白雉见于河内郡。

516. <span id="志第十八_灵征八下-516"></span>
世祖神元年二月，相州献白雉。

517. <span id="志第十八_灵征八下-517"></span>
二年二月，上党郡献白雉。

518. <span id="志第十八_灵征八下-518"></span>
高祖延兴二年正月，青州献白雉。

519. <span id="志第十八_灵征八下-519"></span>
五年正月，白雉见于上谷郡。

520. <span id="志第十八_灵征八下-520"></span>
太和元年二月，秦州献白雉。

521. <span id="志第十八_灵征八下-521"></span>
三月，白雉见于秦州。

522. <span id="志第十八_灵征八下-522"></span>
十一月，白雉见于安定郡。

523. <span id="志第十八_灵征八下-523"></span>
二年十一月，徐州献白雉。

524. <span id="志第十八_灵征八下-524"></span>
三年正月，统万镇献白雉。

525. <span id="志第十八_灵征八下-525"></span>
四年正月，南豫州献白雉。

526. <span id="志第十八_灵征八下-526"></span>
六年三月，豫州献白雉。

527. <span id="志第十八_灵征八下-527"></span>
八年六月，齐州清河郡献白雉。

528. <span id="志第十八_灵征八下-528"></span>
十七年正月，幽州献白雉。

529. <span id="志第十八_灵征八下-529"></span>
四月，瀛州献白雉。

530. <span id="志第十八_灵征八下-530"></span>
二十年三月，兗州献白雉。

531. <span id="志第十八_灵征八下-531"></span>
世宗景明三年正月，徐州献白雉。

532. <span id="志第十八_灵征八下-532"></span>
二月，冀州献白雉。

533. <span id="志第十八_灵征八下-533"></span>
正始三年三月，齐州献白雉。

534. <span id="志第十八_灵征八下-534"></span>
十月，青州献白雉。

535. <span id="志第十八_灵征八下-535"></span>
四年十一月，秦州献白雉。

536. <span id="志第十八_灵征八下-536"></span>
永平二年四月，河内郡献白雉。

537. <span id="志第十八_灵征八下-537"></span>
六月，河南献白雉。

538. <span id="志第十八_灵征八下-538"></span>
十二月，豫州献白雉。

539. <span id="志第十八_灵征八下-539"></span>
延昌四年二月，冀州献白雉。

540. <span id="志第十八_灵征八下-540"></span>
是月，京师获白雉。

541. <span id="志第十八_灵征八下-541"></span>
闰月，岐州献白雉。

542. <span id="志第十八_灵征八下-542"></span>
十二月，幽州献白雉。

543. <span id="志第十八_灵征八下-543"></span>
肃宗熙平元年二月，相州献白雉。

544. <span id="志第十八_灵征八下-544"></span>
三月，肆州献白雉。

545. <span id="志第十八_灵征八下-545"></span>
二年三月，徐州献白雉。

546. <span id="志第十八_灵征八下-546"></span>
神龟元年三月，颍川郡献白雉。

547. <span id="志第十八_灵征八下-547"></span>
二年正月，豫州献白雉。

548. <span id="志第十八_灵征八下-548"></span>
正光三年二月，夏州献白雉。

549. <span id="志第十八_灵征八下-549"></span>
四年三月，光州献白雉。

550. <span id="志第十八_灵征八下-550"></span>
孝静天平三年正月，青州献白雉。

551. <span id="志第十八_灵征八下-551"></span>
四年二月，青州献白雉。

552. <span id="志第十八_灵征八下-552"></span>
十二月，梁州献白雉。

553. <span id="志第十八_灵征八下-553"></span>
元象二年正月，魏郡繁阳县献白雉。

554. <span id="志第十八_灵征八下-554"></span>
武定元年正月，广宗郡献白雉。

555. <span id="志第十八_灵征八下-555"></span>
是月，兗州献白雉。

556. <span id="志第十八_灵征八下-556"></span>
四年三月，青州献白雉。

557. <span id="志第十八_灵征八下-557"></span>
太宗泰常七年九月，温泉出于涿鹿，人有风寒之疾，入者多愈。

558. <span id="志第十八_灵征八下-558"></span>
高祖太和八年正月，上谷郡惠化寺醴泉涌。醴泉，水之精也。味甘美，王者修治则出。

559. <span id="志第十八_灵征八下-559"></span>
兴和元年冬，西兗州济阴郡宛句县濮水南岸，有泉涌出，色清味甘，饮者愈疾，四远奔凑。齐献武王令于泉所营立庐舍。尚书奏赏刺史粟千石，太守粟五百石，县令粟二百石，以旌善政所感；先列言者依第出身。诏可。

560. <span id="志第十八_灵征八下-560"></span>
高宗太和二年九月，鼎出于洛州滍水，送于京师。王者不极滋味，则神鼎出也。

561. <span id="志第十八_灵征八下-561"></span>
国学网站独家推出
