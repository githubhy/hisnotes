---
weight: 27
title: 历书
---

# 历书

1. <span id="历书-1"></span>
昔自在古，历建正作於孟春。於时冰泮发蛰，百草奋兴，秭鳺先滜。物乃岁具，生於东，次顺四时，卒于冬分。时鸡三号，卒明。抚十二节，卒于丑。日月成，故明也。明者孟也，幽者幼也，幽明者雌雄也。雌雄代兴，而顺至正之统也。日归于西，起明於东；月归於东，起明于西。正不率天，又不由人，则凡事易坏而难成矣。

2. <span id="历书-2"></span>
王者易姓受命，必慎始初，改正朔，易服色，推本天元，顺承厥意。

3. <span id="历书-3"></span>
太史公曰：神农以前尚矣。盖黄帝考定星历，建立五行，起消息，正闰馀，於是有天地神祇物类之官，是谓五官。各司其序，不相乱也。民是以能有信，神是以能有明德。民神异业，敬而不渎，故神降之嘉生，民以物享，灾祸不生，所求不匮。

4. <span id="历书-4"></span>
少昚氏之衰也，九黎乱德，民神杂扰，不可放物，祸菑荐至，莫尽其气。颛顼受之，乃命南正重司天以属神，命火正黎司地以属民，使复旧常，无相侵渎。其後三苗服九黎之德，故二官咸废所职，而闰馀乖次，孟陬殄灭，摄提无纪，历数失序。尧复遂重黎之後，不忘旧者，使复典之，而立羲和之官。明时正度，则阴阳调，风雨节，茂气至，民无夭疫。年耆禅舜，申戒文祖，云“天之历数在尔躬”。舜亦以命禹。由是观之，王者所重也。

5. <span id="历书-5"></span>
夏正以正月，殷正以十二月，周正以十一月。盖三王之正若循环，穷则反本。天下有道，则不失纪序；无道，则正朔不行於诸侯。

6. <span id="历书-6"></span>
幽、厉之後，周室微，陪臣执政，史不记时，君不告朔，故畴人子弟分散，或在诸夏，或在夷狄，是以其禨祥废而不统。周襄王二十六年闰三月，而春秋非之。先王之正时也，履端於始，举正於中，归邪於终。履端於始，序则不愆；举正於中，民则不惑；归邪於终，事则不悖。

7. <span id="历书-7"></span>
其後战国并争，在於彊国禽敌，救急解纷而已，岂遑念斯哉！是时独有邹衍，明於五德之传，而散消息之分，以显诸侯。而亦因秦灭六国，兵戎极烦，又升至尊之日浅，未暇遑也。而亦颇推五胜，而自以为获水德之瑞，更名河曰“德水”，而正以十月，色上黑。然历度闰馀，未能睹其真也。

8. <span id="历书-8"></span>
汉兴，高祖曰“北畤待我而起”，亦自以为获水德之瑞。虽明习历及张苍等，咸以为然。是时天下初定，方纲纪大基，高后女主，皆未遑，故袭秦正朔服色。

9. <span id="历书-9"></span>
至孝文时，鲁人公孙臣以终始五德上书，言“汉得土德，宜更元，改正朔，易服色。当有瑞，瑞黄龙见”。事下丞相张苍，张苍亦学律历，以为非是，罢之。其後黄龙见成纪，张苍自黜，所欲论著不成。而新垣平以望气见，颇言正历服色事，贵幸，後作乱，故孝文帝废不复问。

10. <span id="历书-10"></span>
至今上即位，招致方士唐都，分其天部；而巴落下闳运算转历，然後日辰之度与夏正同。乃改元，更官号，封泰山。因诏御史曰：“乃者，有司言星度之未定也，广延宣问，以理星度，未能詹也。盖闻昔者黄帝合而不死，名察度验，定清浊，起五部，建气物分数。然盖尚矣。书缺乐弛，朕甚闵焉。朕唯未能循明也，绩日分，率应水德之胜。今日顺夏至，黄钟为宫，林钟为徵，太蔟为商，南吕为羽，姑洗为角。自是以後，气复正，羽声复清，名复正变，以至子日当冬至，则阴阳离合之道行焉。十一月甲子朔旦冬至已詹，其更以七年为太初元年。年名‘焉逢摄提格’，月名‘毕聚’，日得甲子，夜半朔旦冬至。”

11. <span id="历书-11"></span>
◎历术甲子篇

12. <span id="历书-12"></span>
太初元年，岁名“焉逢摄提格”，月名“毕聚”，日得甲子，夜半朔旦冬至。

13. <span id="历书-13"></span>
正北

14. <span id="历书-14"></span>
十二无大馀，无小馀；无大馀，无小馀；

15. <span id="历书-15"></span>
焉逢摄提格太初元年。

16. <span id="历书-16"></span>
十二

17. <span id="历书-17"></span>
大馀五十四，小馀三百四十八；大馀五，小馀八；

18. <span id="历书-18"></span>
端蒙单阏二年。

19. <span id="历书-19"></span>
闰十三

20. <span id="历书-20"></span>
大馀四十八，小馀六百九十六；大馀十，小馀十六；

21. <span id="历书-21"></span>
游兆执徐三年。

22. <span id="历书-22"></span>
十二

23. <span id="历书-23"></span>
大馀十二，小馀六百三；大馀十五，小馀二十四；

24. <span id="历书-24"></span>
彊梧大荒落四年。

25. <span id="历书-25"></span>
十二

26. <span id="历书-26"></span>
大馀七，小馀十一；大馀二十一，无小馀；

27. <span id="历书-27"></span>
徒维敦牂天汉元年。

28. <span id="历书-28"></span>
闰十三

29. <span id="历书-29"></span>
大馀一，小馀三百五十九；大馀二十六，小馀八；

30. <span id="历书-30"></span>
祝犁协洽二年。

31. <span id="历书-31"></span>
十二

32. <span id="历书-32"></span>
大馀二十五，小馀二百六十六；大馀三十一，小馀十六；

33. <span id="历书-33"></span>
商横涒滩三年。

34. <span id="历书-34"></span>
十二

35. <span id="历书-35"></span>
大馀十九，小馀六百一十四；大馀三十六，小馀二十四；

36. <span id="历书-36"></span>
昭阳作鄂四年。

37. <span id="历书-37"></span>
闰十三

38. <span id="历书-38"></span>
大馀十四，小馀二十二；大馀四十二，无小馀；横艾淹茂太始元年。

39. <span id="历书-39"></span>
十二

40. <span id="历书-40"></span>
大馀三十七，小馀八百六十九；大馀四十七，小馀八；

41. <span id="历书-41"></span>
尚章大渊献二年。

42. <span id="历书-42"></span>
闰十三

43. <span id="历书-43"></span>
大馀三十二，小馀二百七十七；大馀五十二，小馀一十六；

44. <span id="历书-44"></span>
焉逢困敦三年。

45. <span id="历书-45"></span>
十二

46. <span id="历书-46"></span>
大馀五十六，小馀一百八十四；大馀五十七，小馀二十四；

47. <span id="历书-47"></span>
端蒙赤奋若四年。

48. <span id="历书-48"></span>
十二

49. <span id="历书-49"></span>
大馀五十，小馀五百三十二；大馀三，无小馀；

50. <span id="历书-50"></span>
游兆摄提格征和元年。

51. <span id="历书-51"></span>
闰十三

52. <span id="历书-52"></span>
大馀四十四，小馀八百八十；大馀八，小馀八；

53. <span id="历书-53"></span>
彊梧单阏二年。

54. <span id="历书-54"></span>
十二

55. <span id="历书-55"></span>
大馀八，小馀七百八十七；大馀十三，小馀十六；

56. <span id="历书-56"></span>
徒维执徐三年。

57. <span id="历书-57"></span>
十二

58. <span id="历书-58"></span>
大馀三，小馀一百九十五；大馀十八，小馀二十四；

59. <span id="历书-59"></span>
祝犁大芒落四年。

60. <span id="历书-60"></span>
闰十三

61. <span id="历书-61"></span>
大馀五十七，小馀五百四十三；大馀二十四，无小馀；

62. <span id="历书-62"></span>
商横敦牂後元元年。

63. <span id="历书-63"></span>
十二

64. <span id="历书-64"></span>
大馀二十一，小馀四百五十；大馀二十九，小馀八；

65. <span id="历书-65"></span>
昭阳汁洽二年。

66. <span id="历书-66"></span>
闰十三

67. <span id="历书-67"></span>
大馀十五，小馀七百九十八；大馀三十四，小馀十六；

68. <span id="历书-68"></span>
横艾涒滩始元元年。

69. <span id="历书-69"></span>
正西十二

70. <span id="历书-70"></span>
大馀三十九，小馀七百五；大馀三十九，小馀二十四；

71. <span id="历书-71"></span>
尚章作噩二年。

72. <span id="历书-72"></span>
十二

73. <span id="历书-73"></span>
大馀三十四，小馀一百一十三；大馀四十五，无小馀；

74. <span id="历书-74"></span>
焉逢淹茂三年。

75. <span id="历书-75"></span>
闰十三

76. <span id="历书-76"></span>
大馀二十八，小馀四百六十一；大馀五十，小馀八；

77. <span id="历书-77"></span>
端蒙大渊献四年。

78. <span id="历书-78"></span>
十二

79. <span id="历书-79"></span>
大馀五十二，小馀三百六十八；大馀五十五，小馀十六；

80. <span id="历书-80"></span>
游兆困敦五年。

81. <span id="历书-81"></span>
十二

82. <span id="历书-82"></span>
大馀四十六，小馀七百一十六；无大馀，小馀二十四；

83. <span id="历书-83"></span>
彊梧赤奋若六年。

84. <span id="历书-84"></span>
闰十三

85. <span id="历书-85"></span>
大馀四十一，小馀一百二十四；大馀六，无小馀；

86. <span id="历书-86"></span>
徒维摄提格元凤元年。

87. <span id="历书-87"></span>
十二

88. <span id="历书-88"></span>
大馀五，小馀三十一；大馀十一，小馀八；

89. <span id="历书-89"></span>
祝犁单阏二年。

90. <span id="历书-90"></span>
十二

91. <span id="历书-91"></span>
大馀五十九，小馀三百七十九；大馀十六，小馀十六；

92. <span id="历书-92"></span>
商横执徐三年。

93. <span id="历书-93"></span>
闰十三

94. <span id="历书-94"></span>
大馀五十三，小馀七百二十七；大馀二十一，小馀二十四；

95. <span id="历书-95"></span>
昭阳大荒落四年。

96. <span id="历书-96"></span>
十二

97. <span id="历书-97"></span>
大馀十七，小馀六百三十四；大馀二十七，无小馀；

98. <span id="历书-98"></span>
横艾敦牂五年。

99. <span id="历书-99"></span>
闰十三

100. <span id="历书-100"></span>
大馀十二，小馀四十二；大馀三十二，小馀八；

101. <span id="历书-101"></span>
尚章汁洽六年。

102. <span id="历书-102"></span>
十二

103. <span id="历书-103"></span>
大馀三十五，小馀八百八十九；大馀三十七，小馀十六；

104. <span id="历书-104"></span>
焉逢涒滩元平元年

105. <span id="历书-105"></span>
十二

106. <span id="历书-106"></span>
大馀三十，小馀二百九十七；大馀四十二，小馀二十四；

107. <span id="历书-107"></span>
端蒙作噩本始元年。

108. <span id="历书-108"></span>
闰十三

109. <span id="历书-109"></span>
大馀二十四，小馀六百四十五；大馀四十八，无小馀；

110. <span id="历书-110"></span>
游兆阉茂二年。

111. <span id="历书-111"></span>
十二

112. <span id="历书-112"></span>
大馀四十八，小馀五百五十二；大馀五十三，小馀八；

113. <span id="历书-113"></span>
彊梧大渊献三年。

114. <span id="历书-114"></span>
十二

115. <span id="历书-115"></span>
大馀四十二，小馀九百；大馀五十八，小馀十六；徒维困敦四年。

116. <span id="历书-116"></span>
闰十三

117. <span id="历书-117"></span>
大馀三十七，小馀三百八；大馀三，小馀二十四；

118. <span id="历书-118"></span>
祝犁赤奋若地节元年。

119. <span id="历书-119"></span>
十二

120. <span id="历书-120"></span>
大馀一，小馀二百一十五；大馀九，无小馀；

121. <span id="历书-121"></span>
商横摄提格二年。

122. <span id="历书-122"></span>
闰十三

123. <span id="历书-123"></span>
大馀五十五，小馀五百六十三；大馀十四，小馀八；

124. <span id="历书-124"></span>
昭阳单阏三年。

125. <span id="历书-125"></span>
正南十二

126. <span id="历书-126"></span>
大馀十九，小馀四百七十；大馀十九，小馀十六；

127. <span id="历书-127"></span>
横艾执徐四年。

128. <span id="历书-128"></span>
十二

129. <span id="历书-129"></span>
大馀十三，小馀八百一十八；大馀二十四，小馀二十四；

130. <span id="历书-130"></span>
尚章大荒落元康元年。

131. <span id="历书-131"></span>
闰十三

132. <span id="历书-132"></span>
大馀八，小馀二百二十六；大馀三十，无小馀；

133. <span id="历书-133"></span>
焉逢敦牂二年。

134. <span id="历书-134"></span>
十二

135. <span id="历书-135"></span>
大馀三十二，小馀一百三十三；大馀三十五，小馀八；

136. <span id="历书-136"></span>
端蒙协洽三年。

137. <span id="历书-137"></span>
十二

138. <span id="历书-138"></span>
大馀二十六，小馀四百八十一；大馀四十，小馀十六；

139. <span id="历书-139"></span>
游兆涒滩四年。

140. <span id="历书-140"></span>
闰十三

141. <span id="历书-141"></span>
大馀二十，小馀八百二十九；大馀四十五，小馀二十四；

142. <span id="历书-142"></span>
彊梧作噩神雀元年。

143. <span id="历书-143"></span>
十二

144. <span id="历书-144"></span>
大馀四十四，小馀七百三十六；大馀五十一，无小馀；

145. <span id="历书-145"></span>
徒维淹茂二年。

146. <span id="历书-146"></span>
十二

147. <span id="历书-147"></span>
大馀三十九，小馀一百四十四；大馀五十六，小馀八；

148. <span id="历书-148"></span>
祝犁大渊献三年。

149. <span id="历书-149"></span>
闰十三

150. <span id="历书-150"></span>
大馀三十三，小馀四百九十二；大馀一，小馀十六；

151. <span id="历书-151"></span>
商横困敦四年。

152. <span id="历书-152"></span>
十二

153. <span id="历书-153"></span>
大馀五十七，小馀三百九十九；大馀六，小馀二十四；

154. <span id="历书-154"></span>
昭阳赤奋若五凤元年。

155. <span id="历书-155"></span>
闰十三

156. <span id="历书-156"></span>
大馀五十一，小馀七百四十七；大馀十二，无小馀；

157. <span id="历书-157"></span>
横艾摄提格二年。

158. <span id="历书-158"></span>
十二

159. <span id="历书-159"></span>
大馀十五，小馀六百五十四；大馀十七，小馀八；

160. <span id="历书-160"></span>
尚章单阏三年。

161. <span id="历书-161"></span>
十二

162. <span id="历书-162"></span>
大馀十，小馀六十二；大馀二十二，小馀十六；

163. <span id="历书-163"></span>
焉逢执徐四年。

164. <span id="历书-164"></span>
闰十三

165. <span id="历书-165"></span>
大馀四，小馀四百一十；大馀二十七，小馀二十四；

166. <span id="历书-166"></span>
端蒙大荒落甘露元年。

167. <span id="历书-167"></span>
十二

168. <span id="历书-168"></span>
大馀二十八，小馀三百一十七；大馀三十三，无小馀；

169. <span id="历书-169"></span>
游兆敦牂二年。

170. <span id="历书-170"></span>
十二

171. <span id="历书-171"></span>
大馀二十二，小馀六百六十五；大馀三十八，小馀八；

172. <span id="历书-172"></span>
彊梧协洽三年。

173. <span id="历书-173"></span>
闰十三

174. <span id="历书-174"></span>
大馀十七，小馀七十三；大馀四十三，小馀十六；

175. <span id="历书-175"></span>
徒维涒滩四年。

176. <span id="历书-176"></span>
十二

177. <span id="历书-177"></span>
大馀四十，小馀九百二十；大馀四十八，小馀二十四；

178. <span id="历书-178"></span>
祝犁作噩黄龙元年。

179. <span id="历书-179"></span>
闰十三

180. <span id="历书-180"></span>
大馀三十五，小馀三百二十八；大馀五十四，无小馀；

181. <span id="历书-181"></span>
商横淹茂初元元年。

182. <span id="历书-182"></span>
正东十二

183. <span id="历书-183"></span>
大馀五十九，小馀二百三十五；大馀五十九，小馀八；

184. <span id="历书-184"></span>
昭阳大渊献二年。

185. <span id="历书-185"></span>
十二

186. <span id="历书-186"></span>
大馀五十三，小馀五百八十三；大馀四，小馀十六；

187. <span id="历书-187"></span>
横艾困敦三年。

188. <span id="历书-188"></span>
闰十三

189. <span id="历书-189"></span>
大馀四十七，小馀九百三十一；大馀九，小馀二十四；

190. <span id="历书-190"></span>
尚章赤奋若四年。

191. <span id="历书-191"></span>
十二

192. <span id="历书-192"></span>
大馀十一，小馀八百三十八；大馀十五，无小馀；

193. <span id="历书-193"></span>
焉逢摄提格五年。

194. <span id="历书-194"></span>
十二

195. <span id="历书-195"></span>
大馀六，小馀二百四十六；大馀二十，小馀八；

196. <span id="历书-196"></span>
端蒙单阏永光元年。

197. <span id="历书-197"></span>
闰十三

198. <span id="历书-198"></span>
无大馀，小馀五百九十四；大馀二十五，小馀十六；

199. <span id="历书-199"></span>
游兆执徐二年。

200. <span id="历书-200"></span>
十二

201. <span id="历书-201"></span>
大馀二十四，小馀五百一；大馀三十，小馀二十四；

202. <span id="历书-202"></span>
彊梧大荒落三年。

203. <span id="历书-203"></span>
十二

204. <span id="历书-204"></span>
大馀十八，小馀八百四十九；大馀三十六，无小馀；

205. <span id="历书-205"></span>
徒维敦牂四年。

206. <span id="历书-206"></span>
闰十三

207. <span id="历书-207"></span>
大馀十三，小馀二百五十七；大馀四十一，小馀八；

208. <span id="历书-208"></span>
祝犁协洽五年。

209. <span id="历书-209"></span>
十二

210. <span id="历书-210"></span>
大馀三十七，小馀一百六十四；大馀四十六，小馀十六；

211. <span id="历书-211"></span>
商横涒滩建昭元年。

212. <span id="历书-212"></span>
闰十三

213. <span id="历书-213"></span>
大馀三十一，小馀五百一十二；大馀五十一，小馀二十四；

214. <span id="历书-214"></span>
昭阳作噩二年。

215. <span id="历书-215"></span>
十二

216. <span id="历书-216"></span>
大馀五十五，小馀四百一十九；大馀五十七，无小馀；

217. <span id="历书-217"></span>
横艾阉茂三年。

218. <span id="历书-218"></span>
十二

219. <span id="历书-219"></span>
大馀四十九，小馀七百六十七；大馀二，小馀八；

220. <span id="历书-220"></span>
尚章大渊献四年。

221. <span id="历书-221"></span>
闰十三

222. <span id="历书-222"></span>
大馀四十四，小馀一百七十五；大馀七，小馀十六；

223. <span id="历书-223"></span>
焉逢困敦五年。

224. <span id="历书-224"></span>
十二

225. <span id="历书-225"></span>
大馀八，小馀八十二；大馀十二，小馀二十四；

226. <span id="历书-226"></span>
端蒙赤奋若竟宁元年。

227. <span id="历书-227"></span>
十二

228. <span id="历书-228"></span>
大馀二，小馀四百三十；大馀十八，无小馀；

229. <span id="历书-229"></span>
游兆摄提格建始元年。

230. <span id="历书-230"></span>
闰十三

231. <span id="历书-231"></span>
大馀五十六，小馀七百七十八；大馀二十三，小馀八；

232. <span id="历书-232"></span>
彊梧单阏二年。

233. <span id="历书-233"></span>
十二

234. <span id="历书-234"></span>
大馀二十，小馀六百八十五；大馀二十八，小馀十六；

235. <span id="历书-235"></span>
徒维执徐三年。

236. <span id="历书-236"></span>
闰十三

237. <span id="历书-237"></span>
大馀十五，小馀九十三；大馀三十三，小馀二十四；

238. <span id="历书-238"></span>
祝犁大荒落四年。

239. <span id="历书-239"></span>
右历书：大馀者，日也。小馀者，月也。端蒙者，年名也。支：丑名赤奋若，寅名摄提格。干：丙名游兆。正北，冬至加子时；正西，加酉时；正南，加午时；正东，加卯时。

240. <span id="历书-240"></span>
历数之兴，其来尚矣。重黎是司，容成斯纪。推步天象，消息母子。五胜轮环，三正互起。孟陬贞岁，畴人顺轨。敬授之方，履端为美。
