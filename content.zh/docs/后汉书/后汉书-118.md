---
weight: 119
title: 志第十九 郡国一
---

# 志第十九 郡国一

## 司隶

1. <span id="志第十九_郡国一-司隶-1"></span>
河南 河内 河东 弘农 京兆 冯翊 扶风《汉书·地理志》记天下郡县本末及山川奇异、风俗所由，至矣。今但录中兴以来郡县改异及《春秋》、三史会同征伐地名，以为《郡国志》。凡《前志》有县名今所不载者，皆世祖所并省也。前无今有者，后所置也。凡县名先书者，郡所治也。

2. <span id="志第十九_郡国一-司隶-2"></span>
◆河南尹（秦三川郡，高帝更名。世祖都雒阳，建武十五年改曰河南尹。）二十一城，永和五年户二十万八千四百八十六，口百一万八百二十七。

3. <span id="志第十九_郡国一-司隶-3"></span>
〖雒阳〗周时号成周。有狄泉，在城中。有唐聚。有上程聚。有士乡聚。有褚氏聚。有荣锜涧。有前亭。有圉乡。有大解城。

4. <span id="志第十九_郡国一-司隶-4"></span>
〖河南〗周公时所城雒邑也，春秋时谓之王城。东城门名鼎门，北城门名乾祭。又有甘城，有蒯乡。

5. <span id="志第十九_郡国一-司隶-5"></span>
〖梁〗故国，伯翳后。有霍阳山。有注城。

6. <span id="志第十九_郡国一-司隶-6"></span>
〖荧阳〗有鸿沟水。有广武城。有虢亭，虢叔国。有陇城。有薄亭。有敖亭。

7. <span id="志第十九_郡国一-司隶-7"></span>
有荧泽。

8. <span id="志第十九_郡国一-司隶-8"></span>
〖卷〗有长城，经阳武到密。有垣雍城，或曰古衡雍。有扈城亭。

9. <span id="志第十九_郡国一-司隶-9"></span>
〖原武〗

10. <span id="志第十九_郡国一-司隶-10"></span>
〖阳武〗

11. <span id="志第十九_郡国一-司隶-11"></span>
〖中牟〗有圃田泽。有清口水。有管城。有曲遇聚。有蔡亭。

12. <span id="志第十九_郡国一-司隶-12"></span>
〖开封〗

13. <span id="志第十九_郡国一-司隶-13"></span>
〖菀陵〗有棐林。有制泽。有琐候亭。

14. <span id="志第十九_郡国一-司隶-14"></span>
〖平阴〗

15. <span id="志第十九_郡国一-司隶-15"></span>
〖穀城〗瀍水出。有函谷关。

16. <span id="志第十九_郡国一-司隶-16"></span>
〖缑氏〗有邬聚。有轘辕关。

17. <span id="志第十九_郡国一-司隶-17"></span>
〖巩〗有寻谷水。有东訾聚，今名訾城。有坎<土刍>聚。有黄亭。有湟水。有明谿泉。

18. <span id="志第十九_郡国一-司隶-18"></span>
〖成睾〗有旃然水。有瓶丘聚。有漫水。有汜水。

19. <span id="志第十九_郡国一-司隶-19"></span>
〖京〗

20. <span id="志第十九_郡国一-司隶-20"></span>
〖密〗有大騩山。有梅山。有陉山。

21. <span id="志第十九_郡国一-司隶-21"></span>
〖新城〗有高都城。有广成聚。有鄤聚，古鄤氏，今名蛮中。

22. <span id="志第十九_郡国一-司隶-22"></span>
〖匽师〗有尸乡，春秋时曰尸氏。

23. <span id="志第十九_郡国一-司隶-23"></span>
〖新郑〗《诗》郑国，祝融墟。平◆河内郡（高帝置。雒阳北百二十里。）十八城，户十五万九千七百七十，口八十万一千五百五十八。

24. <span id="志第十九_郡国一-司隶-24"></span>
〖怀〗有隰城。

25. <span id="志第十九_郡国一-司隶-25"></span>
〖河阳〗有湛城。

26. <span id="志第十九_郡国一-司隶-26"></span>
〖轵〗有原乡。有湨梁。

27. <span id="志第十九_郡国一-司隶-27"></span>
〖波〗有絺城。

28. <span id="志第十九_郡国一-司隶-28"></span>
〖沁水〗

29. <span id="志第十九_郡国一-司隶-29"></span>
〖野王〗有太行山。有射犬聚。有邘城。

30. <span id="志第十九_郡国一-司隶-30"></span>
〖温〗苏子所都。济水出，王莽时大旱，遂枯绝。

31. <span id="志第十九_郡国一-司隶-31"></span>
〖州〗

32. <span id="志第十九_郡国一-司隶-32"></span>
〖平睾〗有邢丘，故邢国，周公子所封。有李城。

33. <span id="志第十九_郡国一-司隶-33"></span>
〖山阳〗邑。有雍城。有蔡城。

34. <span id="志第十九_郡国一-司隶-34"></span>
〖武德〗

35. <span id="志第十九_郡国一-司隶-35"></span>
〖获嘉〗侯国。

36. <span id="志第十九_郡国一-司隶-36"></span>
〖脩武〗故南阳，秦始皇更名。有南阳城，阳樊、攒茅田。有小脩武聚。有隤城。

37. <span id="志第十九_郡国一-司隶-37"></span>
〖共〗本国。淇水出。有汎亭。

38. <span id="志第十九_郡国一-司隶-38"></span>
〖汲〗

39. <span id="志第十九_郡国一-司隶-39"></span>
〖朝歌〗纣所都居，南有牧野，北有邶国，南有宁乡。

40. <span id="志第十九_郡国一-司隶-40"></span>
〖荡阴〗有羑里城。

41. <span id="志第十九_郡国一-司隶-41"></span>
〖林虑〗故隆虑，殇帝改。有铁。

42. <span id="志第十九_郡国一-司隶-42"></span>
◆河东郡（秦置，雒阳西北五百里。）二十城，户九万三千五百四十三，口五十七万八百三。

43. <span id="志第十九_郡国一-司隶-43"></span>
〖安邑〗有铁，有盐池。

44. <span id="志第十九_郡国一-司隶-44"></span>
〖杨〗有高梁亭。

45. <span id="志第十九_郡国一-司隶-45"></span>
〖平阳〗侯国。有铁。尧都此。

46. <span id="志第十九_郡国一-司隶-46"></span>
〖临汾〗有董亭。

47. <span id="志第十九_郡国一-司隶-47"></span>
〖汾阴〗有介山。

48. <span id="志第十九_郡国一-司隶-48"></span>
〖蒲板〗有雷首山。有沙丘亭。

49. <span id="志第十九_郡国一-司隶-49"></span>
〖大阳〗有吴山，上有虞城。有下阳城。有茅津。有颠軨坂。

50. <span id="志第十九_郡国一-司隶-50"></span>
〖解〗有桑泉城。有臼城。有解城。有瑕城。

51. <span id="志第十九_郡国一-司隶-51"></span>
〖皮氏〗有耿乡。有铁。有冀亭。

52. <span id="志第十九_郡国一-司隶-52"></span>
〖闻喜〗邑，本曲沃。有董池陂，古董泽。有稷山亭。有涑水。有洮水。

53. <span id="志第十九_郡国一-司隶-53"></span>
〖绛〗邑。有翼城。

54. <span id="志第十九_郡国一-司隶-54"></span>
〖永安〗故彘，阳嘉二年更名。有霍大山。

55. <span id="志第十九_郡国一-司隶-55"></span>
〖河北〗《诗》魏国。有韩亭。

56. <span id="志第十九_郡国一-司隶-56"></span>
〖猗氏〗

57. <span id="志第十九_郡国一-司隶-57"></span>
〖垣〗有王屋山，兖水出。有壶丘亭。有邵亭。

58. <span id="志第十九_郡国一-司隶-58"></span>
〖襄陵〗

59. <span id="志第十九_郡国一-司隶-59"></span>
〖北屈〗有壶口山。有采桑津。

60. <span id="志第十九_郡国一-司隶-60"></span>
〖蒲子〗

61. <span id="志第十九_郡国一-司隶-61"></span>
〖濩泽〗侯国。有析城门。

62. <span id="志第十九_郡国一-司隶-62"></span>
〖端氏〗

63. <span id="志第十九_郡国一-司隶-63"></span>
◆弘农郡（武帝置。其二县，建武十五年属。雒阳西南四百五十里。）九城，户四万六千八百一十五，口十九万九千一百一十三。

64. <span id="志第十九_郡国一-司隶-64"></span>
〖弘农〗故秦函谷关，烛水出。有枯枞山。有桃丘聚，故桃林。有务乡。有曹阳亭。

65. <span id="志第十九_郡国一-司隶-65"></span>
〖陕〗本虢仲国。有焦城。有陕陌。

66. <span id="志第十九_郡国一-司隶-66"></span>
〖黾池〗穀水出。有二崤。

67. <span id="志第十九_郡国一-司隶-67"></span>
〖新安〗涧水出。

68. <span id="志第十九_郡国一-司隶-68"></span>
〖宜阳〗

69. <span id="志第十九_郡国一-司隶-69"></span>
〖陆浑〗西有虢略地。

70. <span id="志第十九_郡国一-司隶-70"></span>
〖卢氏〗有熊耳门，伊水、清水出。

71. <span id="志第十九_郡国一-司隶-71"></span>
〖湖〗故属京兆。有閺乡。

72. <span id="志第十九_郡国一-司隶-72"></span>
〖华阴〗故属京兆。有太华山。

73. <span id="志第十九_郡国一-司隶-73"></span>
◆京兆尹（秦内史，武帝改。其四县，建武十五年属。雒阳西九百五十里。）十城，户五万三千二百九十九，口二十八万五千五百七十四。

74. <span id="志第十九_郡国一-司隶-74"></span>
〖长安〗高帝所都。镐，在上林菀中。有细柳聚。有兰池。有曲邮，有杜邮。

75. <span id="志第十九_郡国一-司隶-75"></span>
〖霸陵〗有枳道亭。有长门亭。

76. <span id="志第十九_郡国一-司隶-76"></span>
〖杜陵〗酆在西南。

77. <span id="志第十九_郡国一-司隶-77"></span>
〖郑〗

78. <span id="志第十九_郡国一-司隶-78"></span>
〖新丰〗有骊山，东有鸿门亭及戏亭。有掫城。

79. <span id="志第十九_郡国一-司隶-79"></span>
〖蓝田〗出美玉。

80. <span id="志第十九_郡国一-司隶-80"></span>
〖长陵〗故属冯翊。

81. <span id="志第十九_郡国一-司隶-81"></span>
〖商〗故属弘农。

82. <span id="志第十九_郡国一-司隶-82"></span>
〖上雒〗侯国。有冢领山，雒水出。故属弘农。有菟和山。有苍野聚。

83. <span id="志第十九_郡国一-司隶-83"></span>
〖阳陵〗故属冯翊。

84. <span id="志第十九_郡国一-司隶-84"></span>
◆左冯翊（秦属内史，武帝分，改名。雒阳西六百八十八里。）十三城，户三万七千九十，口十四万五千一百九十五。

85. <span id="志第十九_郡国一-司隶-85"></span>
〖高陵〗

86. <span id="志第十九_郡国一-司隶-86"></span>
〖池阳〗

87. <span id="志第十九_郡国一-司隶-87"></span>
〖云阳〗

88. <span id="志第十九_郡国一-司隶-88"></span>
〖礻殳祤〗永元九年复。

89. <span id="志第十九_郡国一-司隶-89"></span>
〖频阳〗

90. <span id="志第十九_郡国一-司隶-90"></span>
〖万年〗

91. <span id="志第十九_郡国一-司隶-91"></span>
〖莲勺〗

92. <span id="志第十九_郡国一-司隶-92"></span>
〖重泉〗

93. <span id="志第十九_郡国一-司隶-93"></span>
〖临晋〗本大荔。有河水祠。有芮乡。有王城。

94. <span id="志第十九_郡国一-司隶-94"></span>
〖郃阳〗永平二年复。

95. <span id="志第十九_郡国一-司隶-95"></span>
〖夏阳〗有梁山、龙门山。

96. <span id="志第十九_郡国一-司隶-96"></span>
〖衙〗

97. <span id="志第十九_郡国一-司隶-97"></span>
〖粟邑〗永元九年复。

98. <span id="志第十九_郡国一-司隶-98"></span>
◆右扶风（秦属内史，武帝分，改名。）十五城，户万七千三百五十二，口九万三千九十一。

99. <span id="志第十九_郡国一-司隶-99"></span>
〖槐里〗周曰大丘，高帝改。

100. <span id="志第十九_郡国一-司隶-100"></span>
〖安陵〗

101. <span id="志第十九_郡国一-司隶-101"></span>
〖平陵〗

102. <span id="志第十九_郡国一-司隶-102"></span>
〖茂陵〗

103. <span id="志第十九_郡国一-司隶-103"></span>
〖鄠〗丰水出。有甘亭。

104. <span id="志第十九_郡国一-司隶-104"></span>
〖眉阝〗有邰亭。

105. <span id="志第十九_郡国一-司隶-105"></span>
〖武功〗永平八年复。有太一山，本终南。垂山，本郭物。有斜谷。

106. <span id="志第十九_郡国一-司隶-106"></span>
〖陈仓〗

107. <span id="志第十九_郡国一-司隶-107"></span>
〖汧〗有吴岳山，本名汧，汧水出。有回城，名回中。

108. <span id="志第十九_郡国一-司隶-108"></span>
〖渝麋〗侯国。

109. <span id="志第十九_郡国一-司隶-109"></span>
〖雍〗有铁。

110. <span id="志第十九_郡国一-司隶-110"></span>
〖栒邑〗有豳乡。

111. <span id="志第十九_郡国一-司隶-111"></span>
〖美阳〗有岐山，有周城。

112. <span id="志第十九_郡国一-司隶-112"></span>
〖漆〗有漆水。有铁。

113. <span id="志第十九_郡国一-司隶-113"></span>
〖杜阳〗永和二年复。

114. <span id="志第十九_郡国一-司隶-114"></span>
右司隶校尉部，郡七，县、邑、侯国百六。
