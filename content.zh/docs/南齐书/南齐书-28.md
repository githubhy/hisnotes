---
weight: 29
title: 州郡下
---

# 州郡下

1. <span id="州郡下-1"></span>
荆 巴 郢 司 雍 湘 梁 秦 益 宁

2. <span id="州郡下-2"></span>
荆州，汉灵帝中平末刺史王睿始治江陵，吴时西陵督镇之。晋太康元年平吴，以为刺史治。愍帝建兴元年，刺史周摐避杜弢贼奔建康，陶侃为刺史，治沌口。

3. <span id="州郡下-3"></span>
王敦治武昌。其后或还江陵，或在夏口。桓温平蜀，治江陵。以临沮西界，水陆纡险，行迳裁通，南通巴、巫，东南出州治，道带蛮、蜒，田土肥美，立为汶阳郡，以处流民。属氐陷襄阳，桓冲避居上明，顿陆逊乐乡城上四十余里，以田地肥良，可以为军民资实，又接近三峡，无西疆之虞，故重戍江南，轻戍江北。苻坚败后，复得襄阳。太元十四年，王忱还江陵。江陵去襄阳步道五百，势同唇齿，无襄阳则江陵受敌，不立故也。自忱以来，不复动移。境域之内，含带蛮、蜒，土地辽落，称为殷旷。江左大镇，莫过荆、扬。弘农郡陕县，周世二伯总诸侯，周公主陕东，召公主陕西。故称荆州为陕西也。领郡如左：南郡

4. <span id="州郡下-4"></span>
江陵 华容 枝江 临沮 编 当阳

5. <span id="州郡下-5"></span>
南平郡

6. <span id="州郡下-6"></span>
孱陵 作唐 江安 安南

7. <span id="州郡下-7"></span>
天门郡

8. <span id="州郡下-8"></span>
零阳 澧阳 临澧 溇中

9. <span id="州郡下-9"></span>
宜都郡

10. <span id="州郡下-10"></span>
夷道 佷山 夷陵 宜昌

11. <span id="州郡下-11"></span>
南义阳郡

12. <span id="州郡下-12"></span>
平氏 厥西

13. <span id="州郡下-13"></span>
河东郡

14. <span id="州郡下-14"></span>
闻喜 松滋 谯 永安

15. <span id="州郡下-15"></span>
汶阳郡

16. <span id="州郡下-16"></span>
僮阳 沮阳 高安

17. <span id="州郡下-17"></span>
新兴郡

18. <span id="州郡下-18"></span>
定襄 新丰 广牧

19. <span id="州郡下-19"></span>
永宁郡

20. <span id="州郡下-20"></span>
长宁 上黄

21. <span id="州郡下-21"></span>
武宁郡

22. <span id="州郡下-22"></span>
乐乡 长林

23. <span id="州郡下-23"></span>
巴州，三峡险隘，山蛮寇贼，宋泰始三年，议立三巴校尉以镇之。后省，升明二年，复置。建元二年，分荆州巴东、建平，益州巴郡为州，立刺史，而领巴东太守，又割涪陵郡属。永明元年省，各还本属焉。

24. <span id="州郡下-24"></span>
巴东郡

25. <span id="州郡下-25"></span>
鱼复 朐<月忍> 南浦 聂阳 巴渠 新浦 汉丰建平郡

26. <span id="州郡下-26"></span>
巫 秭归 北井 秦昌 沙渠 新乡

27. <span id="州郡下-27"></span>
巴郡

28. <span id="州郡下-28"></span>
江州 枳 垫江 临江

29. <span id="州郡下-29"></span>
涪陵郡

30. <span id="州郡下-30"></span>
汉平 涪陵 汉玫

31. <span id="州郡下-31"></span>
郢州，镇夏口，旧要害也。吴置督将为鲁口屯，对鲁山岸，因为名也。晋永嘉中，荆州刺史都督山简自襄阳避贼奔夏口，庾翼为荆州，治夏口，并依地险也。

32. <span id="州郡下-32"></span>
太元中，荆州刺史桓冲移镇上明，上表言：“氐贼送死之日，旧郢以北，坚壁相望，待以不战。江州刺史桓嗣宜进屯夏口，据上下之中，于事为便。”义熙元年，冠军将军刘毅以为夏口二州之中，地居形要，控接湘川，边带涢、沔，请并州刺史刘道规镇夏口。夏口城据黄鹄矶，世传仙人子安乘黄鹄过此上也。边江峻险，楼橹高危，瞰临沔、汉，应接司部，宋孝武置州于此，以分荆楚之势。领郡如左：江夏郡

33. <span id="州郡下-33"></span>
沙阳 蒲圻 滠阳 汝南 沌阳 惠怀

34. <span id="州郡下-34"></span>
竟陵郡

35. <span id="州郡下-35"></span>
竟陵 云杜 霄城 苌寿 新市 新阳

36. <span id="州郡下-36"></span>
武陵郡

37. <span id="州郡下-37"></span>
沅陵 临沅 零陵 辰阳 酉阳 沅南 汉寿 龙阳 氵舞阳 黚阳巴陵郡

38. <span id="州郡下-38"></span>
下隽 州陵 巴陵 监利

39. <span id="州郡下-39"></span>
武昌郡

40. <span id="州郡下-40"></span>
武昌 鄂 阳新 义宁（寄治鄂） 真阳（《永明三年户口簿》无）西阳郡

41. <span id="州郡下-41"></span>
西陵 蕲阳 西阳 孝宁 期思（《永明三年户口簿》无 ） 义安左县 希水左县 东安左县 蕲水左县

42. <span id="州郡下-42"></span>
齐兴郡（永明三年置）

43. <span id="州郡下-43"></span>
绥怀 齐康 葺波 绥平 齐宁 上蔡（《永明三年户口簿》无）东牜羊牱郡（《永明三年户口簿》云“新置，无属县”。）宜 南平阳 西新市 南新市 西平阳 东新市方城左郡

44. <span id="州郡下-44"></span>
城阳 归义

45. <span id="州郡下-45"></span>
北新阳郡

46. <span id="州郡下-46"></span>
西新阳 安吉 长宁

47. <span id="州郡下-47"></span>
义安左郡

48. <span id="州郡下-48"></span>
绥安

49. <span id="州郡下-49"></span>
南新阳左郡

50. <span id="州郡下-50"></span>
南新阳 新兴 北新阳 角陵 新安

51. <span id="州郡下-51"></span>
北遂安左郡（《永明三年簿》云“五县皆缺”。）东城 绥化 富城 南城 新安

52. <span id="州郡下-52"></span>
新平左郡

53. <span id="州郡下-53"></span>
平阳 新市 安城

54. <span id="州郡下-54"></span>
建安左郡

55. <span id="州郡下-55"></span>
霄城

56. <span id="州郡下-56"></span>
司州，镇义阳。宋景平初，失河南地，元嘉末，侨立州于汝南县瓠，寻罢。

57. <span id="州郡下-57"></span>
泰始中，立州于义阳郡。有三关之隘，北接陈、汝，控带许、洛。自此以来，常为边镇。泰始既迁，领义阳，侨立汝南，领三郡。元徽四年，又领安陆、随、安蛮三郡。领郡如左：

58. <span id="州郡下-58"></span>
南义阳郡

59. <span id="州郡下-59"></span>
孝昌 平舆 义昌 平阳 南安 平春

60. <span id="州郡下-60"></span>
北义阳郡

61. <span id="州郡下-61"></span>
平阳 义阳 保城 鄳 钟武 环水

62. <span id="州郡下-62"></span>
随郡

63. <span id="州郡下-63"></span>
随 永阳 阙西 安化

64. <span id="州郡下-64"></span>
安陆郡（寄州治）

65. <span id="州郡下-65"></span>
安陆 应城 新市 新阳 宣化

66. <span id="州郡下-66"></span>
汝南郡（寄州治）

67. <span id="州郡下-67"></span>
平舆 北新息 真阳 安城 南新息 安阳 临汝 汝南 上蔡齐安郡

68. <span id="州郡下-68"></span>
齐安 始安 义城 南安 义昌 义安

69. <span id="州郡下-69"></span>
淮南郡

70. <span id="州郡下-70"></span>
阁口 平氏

71. <span id="州郡下-71"></span>
宋安左郡

72. <span id="州郡下-72"></span>
仰泽 乐宁 襄城

73. <span id="州郡下-73"></span>
安蛮左郡

74. <span id="州郡下-74"></span>
木兰 新化 怀 中聂阳 南聂阳 安蛮永宁左郡

75. <span id="州郡下-75"></span>
中曲陵 曲陵 孝怀 安德

76. <span id="州郡下-76"></span>
东义阳左郡

77. <span id="州郡下-77"></span>
永宁 革音 威清 永平

78. <span id="州郡下-78"></span>
东新安左郡

79. <span id="州郡下-79"></span>
第五 南平林 始平 始安 平林 义昌 固城 新化 西平新城左郡

80. <span id="州郡下-80"></span>
孝怀 中曲 南曲陵 怀昌

81. <span id="州郡下-81"></span>
围山左郡

82. <span id="州郡下-82"></span>
及刺 章平 北曲 洛阳 围山 曲陵

83. <span id="州郡下-83"></span>
建宁左郡

84. <span id="州郡下-84"></span>
建宁 阳城

85. <span id="州郡下-85"></span>
北淮安左郡

86. <span id="州郡下-86"></span>
高邑

87. <span id="州郡下-87"></span>
南淮安左郡

88. <span id="州郡下-88"></span>
慕化 柏源

89. <span id="州郡下-89"></span>
北随安左郡

90. <span id="州郡下-90"></span>
济山 油潘

91. <span id="州郡下-91"></span>
东随安左郡

92. <span id="州郡下-92"></span>
西随 高城 牢山

93. <span id="州郡下-93"></span>
雍州，镇襄阳，晋中朝荆州都督所治也。元帝以魏该为雍州，镇酂城，襄阳别有重戍。庾翼为荆州，谋北伐，镇襄阳。自永嘉乱，襄阳民户流荒。咸康八年，尚书殷融言：“襄阳、石城，疆埸之地，对接荒寇。诸荒残寄治郡县，民户寡少，可并合之。”朱序为雍州，于襄阳立侨郡县，没苻氐。氐败，复还南，复用朱序。

94. <span id="州郡下-94"></span>
襄阳左右，田土肥良，桑梓野泽，处处而有。郗恢为雍州，于时旧民甚少，新户稍多。宋元嘉中，割荆州五郡属，遂为大镇。疆蛮带沔，阻以重山，北接宛、洛，平涂直至，跨对樊、沔，为鄢郢北门。部领蛮左，故别置蛮府焉。领郡如左：襄阳郡

95. <span id="州郡下-95"></span>
襄阳 中庐 已阝 建昌

96. <span id="州郡下-96"></span>
南阳郡

97. <span id="州郡下-97"></span>
宛 涅阳 冠军 舞阴 郦 云阳 许昌新野郡

98. <span id="州郡下-98"></span>
新野 山都 池阳 穰 交木 惠怀

99. <span id="州郡下-99"></span>
始平郡

100. <span id="州郡下-100"></span>
武当 武阳 始平 平阳

101. <span id="州郡下-101"></span>
广平郡

102. <span id="州郡下-102"></span>
酂 比阳 广平 阴

103. <span id="州郡下-103"></span>
京兆郡

104. <span id="州郡下-104"></span>
邓 新丰 杜 魏

105. <span id="州郡下-105"></span>
扶风郡

106. <span id="州郡下-106"></span>
筑阳 郿 汎阳

107. <span id="州郡下-107"></span>
冯翊郡

108. <span id="州郡下-108"></span>
鄀 莲勺 高陆

109. <span id="州郡下-109"></span>
河南郡

110. <span id="州郡下-110"></span>
河南 新城 棘阳 襄乡 河阴

111. <span id="州郡下-111"></span>
南天水郡

112. <span id="州郡下-112"></span>
略阳 华阴 西

113. <span id="州郡下-113"></span>
义成郡

114. <span id="州郡下-114"></span>
万年 义成

115. <span id="州郡下-115"></span>
建昌郡

116. <span id="州郡下-116"></span>
永兴 安宁

117. <span id="州郡下-117"></span>
华山郡

118. <span id="州郡下-118"></span>
蓝田 华山 上黄

119. <span id="州郡下-119"></span>
南上洛郡（建武中，此以下郡皆没虏。）上洛 商

120. <span id="州郡下-120"></span>
北河南郡

121. <span id="州郡下-121"></span>
新蔡 汝阴 上蔡 缑氏 洛阳 新安 固始 苞信弘农郡

122. <span id="州郡下-122"></span>
邯郸 圉 卢氏

123. <span id="州郡下-123"></span>
顺阳郡

124. <span id="州郡下-124"></span>
南乡 槐里 清水 丹水 郑 顺阳

125. <span id="州郡下-125"></span>
西汝南郡

126. <span id="州郡下-126"></span>
北上洛郡

127. <span id="州郡下-127"></span>
齐安郡

128. <span id="州郡下-128"></span>
齐康郡

129. <span id="州郡下-129"></span>
招义郡

130. <span id="州郡下-130"></span>
右五郡，不见属县。宁蛮府领郡如左：西新安郡

131. <span id="州郡下-131"></span>
新安 汎阳 安化 南安

132. <span id="州郡下-132"></span>
义宁郡

133. <span id="州郡下-133"></span>
筑 义宁 汎阳 武当 南阳

134. <span id="州郡下-134"></span>
南襄郡

135. <span id="州郡下-135"></span>
新安 武昌 建武 武平

136. <span id="州郡下-136"></span>
北建武郡

137. <span id="州郡下-137"></span>
东苌秋 霸 北鄀 高罗 西苌秋 平丘蔡阳郡

138. <span id="州郡下-138"></span>
乐安 东蔡阳 西蔡阳 新化 杨子 新安永安郡

139. <span id="州郡下-139"></span>
东安乐 新安 西安乐 劳泉

140. <span id="州郡下-140"></span>
安定郡

141. <span id="州郡下-141"></span>
思归 归化 皋亭 新安 士汉 士顷

142. <span id="州郡下-142"></span>
怀化郡

143. <span id="州郡下-143"></span>
怀化 编 遂城 精阳 新化 遂宁 新阳武宁郡

144. <span id="州郡下-144"></span>
新安 武宁 怀宁 新城 永宁

145. <span id="州郡下-145"></span>
新阳郡

146. <span id="州郡下-146"></span>
东平林 头章 新安 朗城 新市 新阳 武安 西林义安郡

147. <span id="州郡下-147"></span>
郊乡 东里 永明 山都 义宁 西里 义安 南锡 义清高安郡

148. <span id="州郡下-148"></span>
高安 新集

149. <span id="州郡下-149"></span>
左义阳郡

150. <span id="州郡下-150"></span>
南襄城郡

151. <span id="州郡下-151"></span>
广昌郡

152. <span id="州郡下-152"></span>
东襄城郡

153. <span id="州郡下-153"></span>
北襄城郡

154. <span id="州郡下-154"></span>
怀安郡

155. <span id="州郡下-155"></span>
北弘农郡

156. <span id="州郡下-156"></span>
西弘农郡

157. <span id="州郡下-157"></span>
析阳郡

158. <span id="州郡下-158"></span>
北义阳郡

159. <span id="州郡下-159"></span>
汉广郡

160. <span id="州郡下-160"></span>
中襄城郡

161. <span id="州郡下-161"></span>
右十二郡没虏。

162. <span id="州郡下-162"></span>
湘州，镇长沙郡。湘川之奥，民丰土闲。晋永嘉元年，分荆州置，苟眺为刺史。此后三省，辄复置。元嘉十六年置，至今为旧镇。南通岭表，唇齿荆区。领郡如左：

163. <span id="州郡下-163"></span>
长沙郡

164. <span id="州郡下-164"></span>
临湘 罗 湘阴 醴陵 浏阳 建宁 吴昌桂阳郡

165. <span id="州郡下-165"></span>
郴 临武 南平 耒阳 晋宁 汝城

166. <span id="州郡下-166"></span>
零陵郡

167. <span id="州郡下-167"></span>
泉陵 洮阳 零陵 祁阳 观阳 永昌 应阳衡阳郡

168. <span id="州郡下-168"></span>
湘西 益阳 湘乡 新康 衡山

169. <span id="州郡下-169"></span>
营阳郡

170. <span id="州郡下-170"></span>
营道 泠道 营浦 舂陵

171. <span id="州郡下-171"></span>
湘东郡

172. <span id="州郡下-172"></span>
茶陵 新宁 攸 临蒸 重安 阴山

173. <span id="州郡下-173"></span>
邵陵郡

174. <span id="州郡下-174"></span>
都梁 邵陵 高平 武刚 建兴 邵阳 扶始兴郡

175. <span id="州郡下-175"></span>
曲江 桂阳 仁化 阳山 令阶 含洭 灵溪 中宿 浈阳 始兴临贺郡

176. <span id="州郡下-176"></span>
临贺 冯乘 富川 封阳 谢沐 兴安 宁新 开建 抚宁始安郡（本名始建，齐改。）

177. <span id="州郡下-177"></span>
始安 荔浦 建陵左县 熙平 永丰 平乐齐熙郡

178. <span id="州郡下-178"></span>
梁州，镇南郑。魏景元四年平蜀所置也。晋永嘉元年，蜀贼没汉中，刺史张光治魏兴，三年，还汉中。建兴元年，又为氐杨难敌所没。桓温平蜀，复旧土。

179. <span id="州郡下-179"></span>
后为谯纵所没，纵平复旧。每失汉中，刺史辄镇魏兴。汉中为巴蜀扞蔽，故刘备得汉中，云“曹公虽来，无能为也”。是以蜀有难，汉中辄没。虽时还复，而户口残耗。宋元嘉中，甄法护为氐所攻，失守。萧思话复还汉中。后氐虏数相攻击，关陇流民，多避难归化，于是民户稍实。州境与氐、胡相邻，亦为威御之镇。领郡如左：

180. <span id="州郡下-180"></span>
汉中郡

181. <span id="州郡下-181"></span>
南郑 城固 沔阳 西乡 西上庸

182. <span id="州郡下-182"></span>
魏兴郡

183. <span id="州郡下-183"></span>
西城 旬阳 兴晋 广昌 南广城（《永元志》无） 广城新兴郡（永元二年志无）

184. <span id="州郡下-184"></span>
吉阳 东关

185. <span id="州郡下-185"></span>
南新城郡

186. <span id="州郡下-186"></span>
房陵 绥阳 昌魏 祁乡 阆阳 乐平

187. <span id="州郡下-187"></span>
上庸郡

188. <span id="州郡下-188"></span>
上庸 武陵 齐安 北巫 上廉 微阳 新丰 新安 吉阳晋寿郡

189. <span id="州郡下-189"></span>
晋寿 邵欢 兴安 白水

190. <span id="州郡下-190"></span>
华阳郡

191. <span id="州郡下-191"></span>
宕渠 华阳 兴宋 嘉昌

192. <span id="州郡下-192"></span>
新巴郡

193. <span id="州郡下-193"></span>
新巴 晋城 晋安

194. <span id="州郡下-194"></span>
北巴西郡

195. <span id="州郡下-195"></span>
阆中 安汉 宋寿 南国 西国 平周 汉昌巴渠郡

196. <span id="州郡下-196"></span>
宣汉 晋兴 始兴 巴渠 东关 始安 下蒲怀安郡

197. <span id="州郡下-197"></span>
怀安 义存

198. <span id="州郡下-198"></span>
宋熙郡

199. <span id="州郡下-199"></span>
兴平 宋安 阳安 元寿 嘉昌（《永元志》无）白水郡

200. <span id="州郡下-200"></span>
晋寿 新巴 汉德 益昌 兴安 平周

201. <span id="州郡下-201"></span>
南上洛郡

202. <span id="州郡下-202"></span>
上洛 商 流民 北丰阳 渠阳 义阳

203. <span id="州郡下-203"></span>
北上洛郡

204. <span id="州郡下-204"></span>
上洛 商 丰阳（《永元志》无） 流民 秬阳 阳亭 齐化 西丰阳 东邺阳 齐宁（《永元志》无） 京兆 新宁（《永元志》无） 新附安康郡

205. <span id="州郡下-205"></span>
安康 宁都

206. <span id="州郡下-206"></span>
南宕渠郡

207. <span id="州郡下-207"></span>
宕渠 汉安 宣汉 宋康

208. <span id="州郡下-208"></span>
怀汉郡

209. <span id="州郡下-209"></span>
永丰 绥成 预德

210. <span id="州郡下-210"></span>
北阴平郡

211. <span id="州郡下-211"></span>
阴平 平武

212. <span id="州郡下-212"></span>
南阴平郡

213. <span id="州郡下-213"></span>
阴平 怀旧

214. <span id="州郡下-214"></span>
齐兴郡

215. <span id="州郡下-215"></span>
齐兴（《永元志》无） 安昌（《永元志》无） 郧乡 锡 安富 略阳晋昌郡

216. <span id="州郡下-216"></span>
安晋 宣汉 吉阳 苌寿 东关 新兴 延寿 安乐东晋寿郡

217. <span id="州郡下-217"></span>
右一郡，县邑事亡。

218. <span id="州郡下-218"></span>
弘农郡

219. <span id="州郡下-219"></span>
东昌魏郡

220. <span id="州郡下-220"></span>
略阳郡

221. <span id="州郡下-221"></span>
北梓潼郡

222. <span id="州郡下-222"></span>
广长郡

223. <span id="州郡下-223"></span>
三水郡

224. <span id="州郡下-224"></span>
思安郡

225. <span id="州郡下-225"></span>
宋昌郡

226. <span id="州郡下-226"></span>
建宁郡

227. <span id="州郡下-227"></span>
南泉郡

228. <span id="州郡下-228"></span>
三巴郡

229. <span id="州郡下-229"></span>
江陵郡

230. <span id="州郡下-230"></span>
怀化郡

231. <span id="州郡下-231"></span>
归宁郡

232. <span id="州郡下-232"></span>
东楗郡

233. <span id="州郡下-233"></span>
北宕渠郡

234. <span id="州郡下-234"></span>
宋康郡

235. <span id="州郡下-235"></span>
南汉郡

236. <span id="州郡下-236"></span>
南梓潼郡

237. <span id="州郡下-237"></span>
始宁郡

238. <span id="州郡下-238"></span>
江阳郡

239. <span id="州郡下-239"></span>
南部郡

240. <span id="州郡下-240"></span>
南安郡

241. <span id="州郡下-241"></span>
建安郡

242. <span id="州郡下-242"></span>
寿阳郡

243. <span id="州郡下-243"></span>
南阳郡

244. <span id="州郡下-244"></span>
宋宁郡

245. <span id="州郡下-245"></span>
归化郡

246. <span id="州郡下-246"></span>
始安郡

247. <span id="州郡下-247"></span>
平南郡

248. <span id="州郡下-248"></span>
怀宁郡

249. <span id="州郡下-249"></span>
新兴郡

250. <span id="州郡下-250"></span>
南平郡

251. <span id="州郡下-251"></span>
齐兆郡

252. <span id="州郡下-252"></span>
齐昌郡

253. <span id="州郡下-253"></span>
新化郡

254. <span id="州郡下-254"></span>
宁章郡

255. <span id="州郡下-255"></span>
邻溪郡

256. <span id="州郡下-256"></span>
京兆郡

257. <span id="州郡下-257"></span>
义阳郡

258. <span id="州郡下-258"></span>
归复郡

259. <span id="州郡下-259"></span>
安宁郡

260. <span id="州郡下-260"></span>
东宕渠郡

261. <span id="州郡下-261"></span>
宋安郡

262. <span id="州郡下-262"></span>
齐安郡

263. <span id="州郡下-263"></span>
凡四十五郡，荒或无民户。

264. <span id="州郡下-264"></span>
秦州，晋武帝泰始五年置。旧土有秦之富，跨带垅坂。太康省。惠帝元康七年复置。中原乱，没胡。穆帝永和八年，胡伪秦州刺史王擢降，仍以为刺史，寻为苻健所破。十一年，桓温以氐王杨国为秦州刺史，未有民土。至太元十四年，雍州刺史朱序始督秦州，则孝武所置也。寄治襄阳，未有刺史，是后雍州刺史常督之。隆安二年，郭铨始为梁、南秦州刺史，州寄治汉中。四年，桓玄督七州，但云秦州。元兴元年，以苻坚子宏为北秦州刺史。自此荆州都督常督秦州，梁州常带秦州刺史。义熙三年，以氐王杨国为北秦州刺史。十四年，置东秦州，刘义真为刺史。郭恭为梁州刺史，尹雅为秦州刺史。宋文帝为荆州都督，督秦州，又进督北秦州。州名杂出，省置不见。《永明郡国志》秦州寄治汉中南郑，不曰南北。《元嘉计偕》亦云秦州，而荆州都督常督二秦，梁、南秦一刺史。是则《志》所载秦州为南秦，氐为北秦。领郡如左：武都郡

265. <span id="州郡下-265"></span>
下辩 上禄 陈仓

266. <span id="州郡下-266"></span>
略阳郡

267. <span id="州郡下-267"></span>
略阳 临汉

268. <span id="州郡下-268"></span>
安固郡

269. <span id="州郡下-269"></span>
安固 南桓陵

270. <span id="州郡下-270"></span>
西扶风郡

271. <span id="州郡下-271"></span>
郿 武功

272. <span id="州郡下-272"></span>
京兆郡

273. <span id="州郡下-273"></span>
杜 蓝田 鄠

274. <span id="州郡下-274"></span>
南太原郡

275. <span id="州郡下-275"></span>
平陶

276. <span id="州郡下-276"></span>
始平郡

277. <span id="州郡下-277"></span>
始平 槐里 宋熙

278. <span id="州郡下-278"></span>
天水郡

279. <span id="州郡下-279"></span>
新阳 河阳

280. <span id="州郡下-280"></span>
安定郡

281. <span id="州郡下-281"></span>
宋兴 朝那

282. <span id="州郡下-282"></span>
南安郡

283. <span id="州郡下-283"></span>
桓道 中陶

284. <span id="州郡下-284"></span>
金城郡

285. <span id="州郡下-285"></span>
金城 榆中 临洮 襄

286. <span id="州郡下-286"></span>
冯翊郡

287. <span id="州郡下-287"></span>
莲勺 频阳 下邽 万年 高陵

288. <span id="州郡下-288"></span>
陇西郡

289. <span id="州郡下-289"></span>
河关 狄道 首阳 大夏

290. <span id="州郡下-290"></span>
仇池郡

291. <span id="州郡下-291"></span>
上辩 仓泉 白石 夷安

292. <span id="州郡下-292"></span>
东宁郡

293. <span id="州郡下-293"></span>
西安 北地 南汉

294. <span id="州郡下-294"></span>
益州，镇成都，起魏景元四年所治也。开拓夷荒，稍成郡县，如汉之永昌，晋之云山之类是也。蜀侯惲杜以来，四为偏据，故诸葛亮云“益州险塞，沃野天府”。刘颂亦谓“成都宜处亲子弟，以为王国”。故立成都王颖，竟不之国。三峡险阻，蛮夷孔炽。西通芮芮河南，亦如汉武威张掖，为西域之道也。方面疆镇，涂出万里，晋世以处武臣。宋世亦以险远，诸王不牧。泰始中，成都市桥忽生小洲，始康人邵硕有术数，见之曰：“洲生近市，当有贵王临境。”永明二年，而始兴王镇为刺史。州土瑰富，西方之一都焉。领夷、齐诸郡如左：（巴、涪陵二郡，见巴州：）

295. <span id="州郡下-295"></span>
蜀郡

296. <span id="州郡下-296"></span>
成都 郫 牛鞞 繁 永昌

297. <span id="州郡下-297"></span>
广汉郡

298. <span id="州郡下-298"></span>
雒 什方 新都 郪 伍城 阳泉

299. <span id="州郡下-299"></span>
晋康郡

300. <span id="州郡下-300"></span>
江原 临邛 枞阳 晋乐 汉嘉

301. <span id="州郡下-301"></span>
宁蜀郡

302. <span id="州郡下-302"></span>
广汉 升迁 广都 垫江

303. <span id="州郡下-303"></span>
汶山郡

304. <span id="州郡下-304"></span>
都安 齐基 氵晏官

305. <span id="州郡下-305"></span>
南阴平郡

306. <span id="州郡下-306"></span>
阴平 绵竹 南郑 南长乐

307. <span id="州郡下-307"></span>
东遂宁郡

308. <span id="州郡下-308"></span>
巴兴 小汉 晋兴 德阳

309. <span id="州郡下-309"></span>
始康郡

310. <span id="州郡下-310"></span>
康晋 谈 新成

311. <span id="州郡下-311"></span>
永宁郡

312. <span id="州郡下-312"></span>
欣平 永安 宜昌

313. <span id="州郡下-313"></span>
安兴郡

314. <span id="州郡下-314"></span>
南汉 建昌

315. <span id="州郡下-315"></span>
犍为郡

316. <span id="州郡下-316"></span>
僰道 南安 资中 冶官 武阳

317. <span id="州郡下-317"></span>
江阳郡

318. <span id="州郡下-318"></span>
江阳 常安 汉安 绵水

319. <span id="州郡下-319"></span>
安固郡

320. <span id="州郡下-320"></span>
桓陵 临渭 兴固 南苞 清水 沔阳 南城固怀宁郡

321. <span id="州郡下-321"></span>
万年 西平 怀道 始平

322. <span id="州郡下-322"></span>
巴西郡

323. <span id="州郡下-323"></span>
阆中 安汉 西充国 南充国 汉昌 平州 益昌 晋兴 东关梓潼郡

324. <span id="州郡下-324"></span>
涪 梓潼 汉德 新兴 万安 西浦

325. <span id="州郡下-325"></span>
东江阳郡

326. <span id="州郡下-326"></span>
汉安 安乐 绵水

327. <span id="州郡下-327"></span>
南晋寿郡

328. <span id="州郡下-328"></span>
南晋寿 白水 南兴

329. <span id="州郡下-329"></span>
西宕渠郡

330. <span id="州郡下-330"></span>
宕渠 宣汉 汉初 东关

331. <span id="州郡下-331"></span>
天水郡

332. <span id="州郡下-332"></span>
西 上邽 冀 宋兴

333. <span id="州郡下-333"></span>
南新巴郡（《永元志》，寄治阴平。）新巴 晋熙 桓陵

334. <span id="州郡下-334"></span>
北阴平郡

335. <span id="州郡下-335"></span>
阴平 南阳 北桓陵 扶风 慎阳 京兆 绥归新城郡

336. <span id="州郡下-336"></span>
下辩 略阳 汉阳 安定

337. <span id="州郡下-337"></span>
扶风郡（见《永元三年志》）

338. <span id="州郡下-338"></span>
武江 华阴 茂陵

339. <span id="州郡下-339"></span>
南安郡（见《永元三年志》）

340. <span id="州郡下-340"></span>
南安 华阳 白水 乐安 桓道

341. <span id="州郡下-341"></span>
东宕渠獠郡

342. <span id="州郡下-342"></span>
宕渠 平州 汉初

343. <span id="州郡下-343"></span>
北部都尉

344. <span id="州郡下-344"></span>
越巂獠郡

345. <span id="州郡下-345"></span>
沈黎獠郡

346. <span id="州郡下-346"></span>
蚕陵令，无户数。

347. <span id="州郡下-347"></span>
甘松獠郡

348. <span id="州郡下-348"></span>
始平獠郡

349. <span id="州郡下-349"></span>
齐开左郡

350. <span id="州郡下-350"></span>
齐通左郡

351. <span id="州郡下-351"></span>
右二左郡，建武三年置。

352. <span id="州郡下-352"></span>
宁州，镇建宁郡，本益州南中，诸葛亮所谓不毛之地也。道远土瘠，蛮夷众多，齐民甚少。诸爨、氐强族，恃远擅命，故数有土反之虞。领郡如左：建平郡

353. <span id="州郡下-353"></span>
同乐 同濑 牧麻 新兴 新定 味 同并 万安 昆泽 漏江 谈槁 毋单 存蠙

354. <span id="州郡下-354"></span>
南广郡

355. <span id="州郡下-355"></span>
南广 常迁 晋昌 新兴

356. <span id="州郡下-356"></span>
南朱提郡

357. <span id="州郡下-357"></span>
朱提 汉阳 堂狼 南秦

358. <span id="州郡下-358"></span>
南褵褷郡

359. <span id="州郡下-359"></span>
且兰 万寿 毋敛 晋乐 绥宁 丹南

360. <span id="州郡下-360"></span>
梁水郡

361. <span id="州郡下-361"></span>
梁水 西随 毋掇 胜休 新丰 建安 骠封建宁郡

362. <span id="州郡下-362"></span>
新安 永丰 绥云 遂安 麻雅 临江

363. <span id="州郡下-363"></span>
晋宁郡

364. <span id="州郡下-364"></span>
建伶 连然 滇池 俞元 谷昌 秦臧双柏云南郡

365. <span id="州郡下-365"></span>
东古复 西古复 云平 邪龙

366. <span id="州郡下-366"></span>
西平郡

367. <span id="州郡下-367"></span>
西平 暖江 都阳 西宁 晋绥 新城

368. <span id="州郡下-368"></span>
夜郎郡

369. <span id="州郡下-369"></span>
夜郎 谈柏 谈乐 广谈

370. <span id="州郡下-370"></span>
东河阳郡

371. <span id="州郡下-371"></span>
东河阳 楪榆

372. <span id="州郡下-372"></span>
西河阳郡

373. <span id="州郡下-373"></span>
比苏 建安 成昌

374. <span id="州郡下-374"></span>
平蛮郡

375. <span id="州郡下-375"></span>
平蛮珣

376. <span id="州郡下-376"></span>
兴古郡

377. <span id="州郡下-377"></span>
西中 宛暖 律高 句町 漏卧 南兴

378. <span id="州郡下-378"></span>
兴宁郡

379. <span id="州郡下-379"></span>
青蛉 弄栋

380. <span id="州郡下-380"></span>
西阿郡

381. <span id="州郡下-381"></span>
楪榆 新丰 遂

382. <span id="州郡下-382"></span>
平乐郡

383. <span id="州郡下-383"></span>
益宁 安宁

384. <span id="州郡下-384"></span>
北朱提郡

385. <span id="州郡下-385"></span>
河阳 义城

386. <span id="州郡下-386"></span>
宋昌郡

387. <span id="州郡下-387"></span>
江阳 安上 犍为

388. <span id="州郡下-388"></span>
永昌郡（有名无民曰空荒不立）

389. <span id="州郡下-389"></span>
永安 永 不建 犍<王夏> 雍乡 西城 博南益宁郡（永明五年，刺史董仲舒启置，领二县，无民户，自此已后皆然也。）武阳 绵水

390. <span id="州郡下-390"></span>
南犍为郡（永明二年置）

391. <span id="州郡下-391"></span>
西益郡

392. <span id="州郡下-392"></span>
江阳郡

393. <span id="州郡下-393"></span>
犍为郡

394. <span id="州郡下-394"></span>
永兴郡

395. <span id="州郡下-395"></span>
永宁郡

396. <span id="州郡下-396"></span>
安宁郡

397. <span id="州郡下-397"></span>
右六郡，隆昌元年置。

398. <span id="州郡下-398"></span>
东朱提郡（延兴元年立）

399. <span id="州郡下-399"></span>
安上郡（建武三年，刺史郭安明启置。）赞曰：郡国既建，因州而剖。离过十三，合不逾九。分城列邑，名号殷阜。

400. <span id="州郡下-400"></span>
迁徙叛逆，代亡代有。
