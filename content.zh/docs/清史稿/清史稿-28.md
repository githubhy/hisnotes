---
weight: 29
title: 志三 天文三
---

# 志三 天文三

1. <span id="志三_天文三-1"></span>
日月五星恆星黄赤道十二次值宿昏旦中星

2. <span id="志三_天文三-2"></span>
日月五星自古言天之精者，知日月五星为浑象而已。近代西人制大远镜，测得诸曜形体及附近小星晕气各种，古今不同，就其著者录焉。

3. <span id="志三_天文三-3"></span>
日之面有小黑形，常运行二十八日满一周。月之面以日光正照显明景，偏照显黑景。其面有凹凸，故虽全明之中，亦有淡黑杂景。

4. <span id="志三_天文三-4"></span>
土星之体，彷彿卵形，旧测谓旁有两耳，今测近于赤道星面相逼甚窄，于远赤道所宕甚宽。旁有排定小星五点，最近第一星，约行二日弱；第二星行三日弱；第三星行四日半强；第四星略大，行十六日；第五星行八十日。俱旋行土星一周。

5. <span id="志三_天文三-5"></span>
木星之面，常有平行暗景，外有小星四点。第一星行一日七十三刻；第二星行三日五十三刻；第三星略大，行七日十六刻；第四星行十六日七十二刻。俱旋行木星一周。

6. <span id="志三_天文三-6"></span>
火星之面，内有无定黑景。

7. <span id="志三_天文三-7"></span>
金、水星俱借日为光，合朔弦望如月。

8. <span id="志三_天文三-8"></span>
恆星历象考成云：“恆星之名，见于春秋，而四仲中星及斗、牵牛、织女、参、昴、箕、毕、大火、农祥、龙尾、鸟帑、元驷、元鼋之属，散见于尚书、易、诗、左传、国语。至周礼春官冯相氏掌二十八星之位，而礼记月令、大戴礼夏小正稍具诸星见伏之节。盖古者敬天勤民，因时出政，皆以星为纪。秦炬之后，羲和旧术，无复可稽，其传者惟史记天官书，而所载简略。后汉张衡云：‘中外之官，常明者百有二十四，可名者三百二十，为星二千五百’，而其书不传。至三国时，太史令陈卓始列巫咸、甘、石三家所著星图，总二百八十三官，一千四百六十四星。隋丹元子作步天歌，叙三垣二十八宿，共一千四百六十七星，为观象之津梁，然尚未有各星经纬度数。自唐、宋而后，诸家以仪象考测，始有各星入宿去极度分，视古加密。

9. <span id="志三_天文三-9"></span>
“新法算书恆星图表，共星一千二百六十六，分为六等：第一等星一十七，第二等星五十七，第三等星一百八十五，第四等星三百八十九，第五等星三百二十三，第六等星二百九十五，外无名不入等者四百五十九。康熙壬子年钦天监新修仪象志，恆星亦分六等，而其数微异。第一等星一十六，第二等星六十八，第三等星二百零八，第四等星五百一十二，第五等星三百四十二，第六等星七百三十二，共计一千八百七十八。盖观星者以目之所能辨，因其相近，联缀成象而命之名。其微茫昏暗者，多不可考。故各家星官之数，多少不能画一。然列宿及诸大星，则古今中西如一辙也。”

10. <span id="志三_天文三-10"></span>
又云：“恆星行即古岁差也，古法俱谓恆星不动，而黄道西移；今谓黄道不动，而恆星东行。盖使恆星不动而黄道西移，则恆星之黄道经纬度宜每岁不同，而赤道经纬度宜终古不变。今测恆星之黄道经度，每岁东行，而纬度不变。至于赤道经度，则逐岁不同，而纬度尤甚。自星纪至鹑首六宫之星，在赤道南者，纬度古多而今渐少，在赤道北者反是。自鹑首至星纪六宫之星，在赤道南者，纬度古少而今渐多，在赤道北者反是。凡距赤道二十三度半以内之星，在赤道北者，可以过赤道南，在赤道南者，亦可以过赤道北，则恆星循黄道东行，而非黄道之西移明矣。新法算书载西人第谷以前，或云恆星百年而东行一度，或云七十馀年而东行一度，或云六十馀年而东行一度，随时修改，讫无定数，与古人屡改岁差相同。迨至第谷，方定恆星每岁东行五十一秒，约七十年有馀而行一度，而元郭守敬所定岁差之数亦为近之。

11. <span id="志三_天文三-11"></span>
至今一百四十馀年，验之于天，虽无差忒，但星行微渺，必历多年，其差乃见。然则第谷所定之数，亦未可泥为定率，惟随时测验，依天行以推其数可也。”

12. <span id="志三_天文三-12"></span>
仪象考成云：“康熙十三年，监臣南怀仁修仪象志，星名与古同者，总二百五十九座，一千一百二十九星，比步天歌少二十四座，三百三十五星。又于有名常数之外，增五百九十七星。又多近南极星二十三座，一百五十星。近年以来，累加测验，星官度数，仪象志尚多未合。又星之次第多不序顺，亦宜釐正。于是逐星测量，推其度数，观其形象，序其次第，著之于图。计三垣二十八宿，星名与古同者，总二百七十七座，一千三百一十九星，比仪象志多十八座，一百九十星，与步天歌为近。其尤与古合者，二十八宿次舍，自古皆觜宿在前，参宿在后，其以何星作距，古无明文。唐书云：‘古以参右肩为距’，失之太远。文献通考载宋两朝天文志云：‘觜三星，距西南星；参十星，距中星西一星。’西法，觜宿距中上星，参宿亦距中西一星。今按觜宿中上星在西南星前仅六分馀，而西南星小，中上星大，则以中上星作距可也。若参宿以中西一星作距星，则觜宿之黄道度已在参宿后一度馀，即赤道度亦在参宿后三十一分馀。今依次顺序，以参宿中三星之东一星作距星，则觜宿黄道度恆在参前一度弱，与觜前参后之序合。其馀诸座之星，皆以次顺序，无凌躐颠倒之弊。又于有名常数之外，增一千六百一十四星。近某座者即名某座增星，依次分註方位，以备稽考。其近南极星二十三座，一百五十星，中国所不见，仍依西测之旧。共计恆星三百座，三千八十三星。”

13. <span id="志三_天文三-13"></span>
黄赤道十二次值宿古者分十二次即节气，故冬至为丑中，春分为戌中，夏至为未中，秋分为辰中。后人则以中气，而冬至在星纪之初。古不知列宿循黄道东行，且不见有岁差，即以所在星象名其次，故奎、娄为降娄，房、心、尾为大火，后人悉仍其名，而星象之更则不论。积数千年，将所谓苍龙、玄武、白虎、硃雀之四象且易其方，然则十二次之名，存古意尔。今以康熙甲子年推定十二次初度所值宿，及乾隆甲子年改定十二次初度所值宿，并纪于左。

14. <span id="志三_天文三-14"></span>
康熙甲子年黄道十二次初度值宿： 星纪箕三度一十分；

15. <span id="志三_天文三-15"></span>
元枵牵牛初度二十三分；

16. <span id="志三_天文三-16"></span>
娵訾危一度；

17. <span id="志三_天文三-17"></span>
降娄营室一十度五十七分；

18. <span id="志三_天文三-18"></span>
大梁娄初度二十七分；

19. <span id="志三_天文三-19"></span>
实沈昴五度一十二分；

20. <span id="志三_天文三-20"></span>
鹑首觜觿一十度三十八分；

21. <span id="志三_天文三-21"></span>
鹑火东井二十九度零五分；

22. <span id="志三_天文三-22"></span>
鹑尾七星七度零四分；

23. <span id="志三_天文三-23"></span>
寿星翼一十度三十七分；

24. <span id="志三_天文三-24"></span>
大火角一十度三十四分；

25. <span id="志三_天文三-25"></span>
析木房一度三十九分。

26. <span id="志三_天文三-26"></span>
康熙甲子年赤道十二次初度值宿： 星纪箕三度三十九分；

27. <span id="志三_天文三-27"></span>
元枵南斗二十三度二十七分； 娵訾危二度三十四分；

28. <span id="志三_天文三-28"></span>
降娄东壁初度四十二分；

29. <span id="志三_天文三-29"></span>
大梁娄五度四十二分；

30. <span id="志三_天文三-30"></span>
实沈昴八度四十分；

31. <span id="志三_天文三-31"></span>
鹑首觜觿一十度二十九分；

32. <span id="志三_天文三-32"></span>
鹑火东井二十九度；

33. <span id="志三_天文三-33"></span>
鹑尾张五度五十七分；

34. <span id="志三_天文三-34"></span>
寿星轸初度零二分；

35. <span id="志三_天文三-35"></span>
大火亢一度；

36. <span id="志三_天文三-36"></span>
析木房五度零三分。

37. <span id="志三_天文三-37"></span>
乾隆甲子年黄道十二次初度值宿：星纪箕二度一十九分一十三秒；元枵南斗二十三度二十四分一十八秒；娵訾危初度一十二分四十四秒；降娄营室一十度五分四十七秒；大梁奎一十一度八分五十二秒； 实沈昴四度九分三十九秒；

38. <span id="志三_天文三-38"></span>
鹑首参八度五十五分一十五秒；鹑火东井二十八度一十六分五十秒；鹑尾七星六度一十七分一秒；寿星翼九度四十八分一十七秒；大火角九度四十三分三十九秒；析木房初度三十七分三十五秒。

39. <span id="志三_天文三-39"></span>
乾隆甲子年赤道十二次初度值宿：星纪箕二度四十分一十四秒；元枵南斗二十二度三十五分四十七秒；娵訾危一度五十分二十七秒；降娄营室一十七度零三十八秒；大梁娄四度五十二分三十三秒； 实沈昴七度三十四分三秒；

40. <span id="志三_天文三-40"></span>
鹑首参八度一分五十五秒；

41. <span id="志三_天文三-41"></span>
鹑火井二十八度八分一十五秒； 鹑尾张五度一十二分一秒；

42. <span id="志三_天文三-42"></span>
寿星翼一十八度八分三十一秒； 大火亢初度一十分三十秒；

43. <span id="志三_天文三-43"></span>
析木房四度八分一十七秒。

44. <span id="志三_天文三-44"></span>
昏旦中星自虞书纪四仲昏中之星，而月令并举逐月昏旦。然虞书仲冬星昴，月令则昏中东壁，相去约二千年，中星相差四宿。虽由岁差之故，而古法疏略无度分，固难深论也。今以康熙壬子年所定恆星经纬度，推得雍正元年癸卯各节气昏旦中星列于志。若求乾隆九年甲子以后各节气昏旦中星，则当按乾隆甲子年改定恆星经纬度备推焉。

45. <span id="志三_天文三-45"></span>
春分系交节初日，后同。昏北河二中偏西四度三十四分。旦尾中偏东一度七分。

46. <span id="志三_天文三-46"></span>
因无当中之星，故用近中之星而纪其偏度。又星宿并用第一星，间有第一星距中太远而用馀星者，则纪其数，如北河二及参四氐四之类。

47. <span id="志三_天文三-47"></span>
清明昏七中星偏东五度十四分。旦帝座中偏东一度五十九分。

48. <span id="志三_天文三-48"></span>
穀雨昏轩辕十四中偏西四度五十九分。旦箕中偏东四度十三分。

49. <span id="志三_天文三-49"></span>
立夏昏五帝座中偏西三十二分。旦箕中偏西四度九分。

50. <span id="志三_天文三-50"></span>
小满昏角中偏东二度二十三分。旦南斗中偏西三度八分。

51. <span id="志三_天文三-51"></span>
芒种昏氐中偏东三度二十九分。旦河鼓二中偏东二度二十一分。

52. <span id="志三_天文三-52"></span>
夏至昏房中偏东二度八分。旦须女中偏东一度四十三分。

53. <span id="志三_天文三-53"></span>
小暑昏尾中偏西四十分。旦尾中偏东三度二十五分。

54. <span id="志三_天文三-54"></span>
大暑昏帝座中偏西三度二十五分。旦营室中偏西一度五十六分。

55. <span id="志三_天文三-55"></span>
立秋昏箕中偏西二度三十七分。旦土司空中偏东一度四十分。

56. <span id="志三_天文三-56"></span>
处暑昏南斗中偏西二十六分。旦娄中偏西一度四十六分。

57. <span id="志三_天文三-57"></span>
白露昏南斗中偏西八度三十二分。旦天囷中偏西四度四十一分。

58. <span id="志三_天文三-58"></span>
秋分昏河鼓二中偏东三十四分。旦毕中偏西三度七分寒露昏牵牛中偏西五十三分。旦参四中偏西十三分。

59. <span id="志三_天文三-59"></span>
霜降昏须女中偏西三度四十一分。旦天狼中偏西五度三十七分。

60. <span id="志三_天文三-60"></span>
立冬昏虚中偏西三度二十分。旦舆鬼中偏东一度二十七分。

61. <span id="志三_天文三-61"></span>
小雪昏北落师门中偏东五度四十一分。旦七星中偏西二度十六分。

62. <span id="志三_天文三-62"></span>
大雪昏营室中偏西五度五十七分。旦翼中偏东二度五十五分。

63. <span id="志三_天文三-63"></span>
冬至昏东壁中偏西四度二十六分。旦五帝座中偏西二度一分。

64. <span id="志三_天文三-64"></span>
小寒昏娄中偏东三度三十三分。旦角中偏东六度二十四分。

65. <span id="志三_天文三-65"></span>
大寒昏胃中偏西二度二十分。旦亢中偏东四度十八分。

66. <span id="志三_天文三-66"></span>
立春昏昴中偏西五度三十四分。旦氐中偏东一度二十八分。

67. <span id="志三_天文三-67"></span>
雨水昏参七中偏西四十五分。旦氐四中偏西二度三十二分。

68. <span id="志三_天文三-68"></span>
惊蛰昏东井中偏西三度六分。旦房中偏西二度四分。
