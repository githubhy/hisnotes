---
weight: 152
title: 志二 历志
---

# 志二 历志

1. <span id="志二_历志-1"></span>
古先哲王，受命而帝天下者，必先观象以垂法，治历以明时，使万物服其化风，四海同其正朔，然后能允釐下土，钦若上穹。故虞舜之绍唐尧，先齐七政；武王之得箕子，首叙九畴。皇极由是而允兴，人时以之而不忒。历代已降，何莫由斯。

2. <span id="志二_历志-2"></span>
粤自轩黄，肇正天统，岁躔辛卯，历法时成。故黄帝始用《辛卯历》，颛顼次用《乙卯历》，虞用《戊午历》，夏用《丙寅历》，商用《甲寅历》，周用《丁巳历》，鲁用《庚子历》，秦用《乙卯历》。汉用《太初历》、《四分历》、《三统历》，凡三本。魏用《黄初历》、《景初历》，凡二本。晋用《元始历》、《合元万分历》，凡二本。宋用《大明历》、《元嘉历》，凡二本。齐用《天保历》、《同章历》、《正象历》，凡三本。后魏用《兴和历》、《正光历》、《正元历》，凡三本。梁用《大同历》、《乾象历》、《永昌历》，凡三本。后周用《天和历》、《丙寅历》、《明元历》，凡三本。隋用《甲子历》、《开皇历》、《皇极历》、《大业历》，凡四本。唐用《戊寅历》、《麟德历》、《神龙历》、《大衍历》、《元和观象历》、《长庆宣明历》、《宝应历》、《正元历》、《景福崇元历》，凡九本。

3. <span id="志二_历志-3"></span>
洎梁氏之应运也，乘唐室陵迟之后，黄巢离乱之余，众职未修，三辰孰验。故当时岁历，犹用《宣明》、《崇元》二法，参而成之。

4. <span id="志二_历志-4"></span>
及晋祖肇位，司天监马重绩始造新历，奉表上之，云：“臣闻为国者，正一气之元，宣万邦之命，爰资历以立章程。《长庆宣明》，虽气朔不渝，即星躔罕验；《景福崇元》，纵五历甚正，而年差一日。今以《宣明》气朔，《崇元》星纬，二历相参，方得符合。自古诸历，皆以天正十一月为岁首，循太古甲子为上元，积岁弥多，差阔至甚。臣改法定元，创为新历一部二十一卷，七章上下经二卷，算草八卷，立成十二卷，取唐天宝十四载乙未，立为上元，以雨水正月朔为岁首。谨诣阁门上进。”《玉海》：《调元历》，盖仿曹士蔿小历之旧。唐建中时，曹士蔿始变古法，以显庆五年为上元，雨水为岁首。世谓之小历。 晋高祖命司天少监赵仁锜、张文皓，秋官正徐皓，天文参谋赵延乂、杜升、杜崇龟等，以新历与《宣明》、《崇元》考核得失。俾有司奉而行之，因赐号《调元历》，仍命翰林学士承旨和凝撰序。

5. <span id="志二_历志-5"></span>
其后数载，法度浸差。至周显德二年，世宗以端明殿学士、左散骑常侍王朴明于历算，乃命朴考而正之。朴奉诏岁余，撰成《钦天历》十五卷，上之。表云：臣闻圣人之作也，在乎知天人之变者也。人情之动，则可以言知之；天道之动，则当以数知之。数之为用也，圣人以之观天道焉。岁月日时，由斯而成；阴阳寒暑，由斯而节；四方之政，由斯而行。夫为国家者，履端立极，必体其元；布政考绩，必因其岁；礼动乐举，必正其朔；三农百工，必授其时；五刑九伐，必顺其气；庶务有为，必从其日月。六籍宗之为大典，百王执之为要道。是以圣人受命，必治历数。故得五纪有常度，庶征有常应，正朔行之于天下也。

6. <span id="志二_历志-6"></span>
自唐而下，凡历数朝，乱日失天，垂将百载，天之历数，汩陈而已矣。今陛下顺考古道，寅畏上天，咨询庶官，振举坠典。以臣薄游曲艺，尝涉旧史，遂降述作之命，俾究迎推之要，虽非能者，敢不奉诏。乃包万象以立法，齐七政以立元，测圭箭以候气，审朓朒以定朔，明九道以步月，校迟疾以推星，考黄道之斜正，辨天势之升降，而交蚀详焉。

7. <span id="志二_历志-7"></span>
夫立天之道，曰阴与阳，阴阳各有数，合则化成矣。阳之策三十六，阴之策二十四，奇偶相命，两阳三阴，同得七十二，同则阴阳之数合。七十二者，化成之数也，化成则谓之五行之数。五行得期之数，过者谓之气盈，不及谓之朔虚。至于应变分用，无所不通，所谓包万象矣。故以七十二为经法，经者常也，常用之法也。

8. <span id="志二_历志-8"></span>
法者数之节也，随法进退，不失旧位，故谓之通法。以通法进经法，得七千二百，谓之统法。自元入经，先用此法，统历之诸法也。以通法进统法，得七十二万，气朔之下，收分必尽，谓之全率。以通法进全率，得七千二百万，谓之大率，而元纪生焉。元者，岁日月时皆甲子，日月五星，合在子正之宿，当盈缩先后之中，所谓七政齐矣。

9. <span id="志二_历志-9"></span>
古之植圭于阳城者，以其近洛故也，盖尚嫌其中，乃在洛之东偏。开元十二年，遣使天下候影，南距林邑国，北距横野军，中得浚仪之岳台，应南北弦，居地之中。

10. <span id="志二_历志-10"></span>
皇家建国，定都于梁。今树圭置箭，测岳台晷漏，以为中数，晷漏正，则日之所至，气之所应得之矣。

11. <span id="志二_历志-11"></span>
日月皆有盈缩。日盈月缩，则后中而朔；月盈日缩，则先中而朔。自古朓肭之法，率皆平行之数，入历既有前次，而又衰稍不伦。《皇极》旧述，则迂回而难用，降及诸历，则疏远而多失。今以月离朓朒，随历较定，日躔朓朒，临用加减，所得者入离定日也。一日之中，分为九限，逐限损益，衰稍有伦。朓肉之法，所谓审矣。

12. <span id="志二_历志-12"></span>
赤道者，天之纮带也，其势圆而平，纪宿度之常数焉。黄道者，日轨也，其半在赤道内，半在赤道外，去赤道极远二十四度。当与赤道交，则其势斜；当去赤道远，则其势直。当斜则日行宜迟，当直则日行宜速。故二分前后加其度，二至前后减其度。九道者，月轨也，其半在黄道内，半在黄道外，去黄道极远六度。出黄道谓之正交，入黄道谓之中交。若正交在秋分之宿，中交在春分之宿，则比黄道益斜。

13. <span id="志二_历志-13"></span>
若正交在春分之宿，中交在秋分之宿，则比黄道反直。若正交、中交在二至之宿，则其势差斜。故较去二至、二分远近，以考斜正，乃得加减之数。自古虽有九道之说，盖亦知而未详，空有祖述之文，全无推步之用。今以黄道一周，分为八节，一节之中，分用九道，尽七十二道而复，使日月二轨，无所隐其斜正之势焉。九道之法，所谓明矣。

14. <span id="志二_历志-14"></span>
星之行也，近日而疾，远日而迟，去日极远，势尽而留。自古诸历，分段失实，隆降无准，今日行分尚多，次日便留，自留而退，唯用平行，仍以入段行度为入历之数，皆非本理，遂至乖戾。今校定逐日行分，积逐日行分以为变段。于是自疾渐而迟，势尽而留，自留而行，亦积微而后多。别立诸段变历，以推变差，俾诸段变差际会相合，星之迟疾，可得而知之矣。

15. <span id="志二_历志-15"></span>
自古相传，皆谓去交十五度以下，则日月有蚀，殊不知日月之相掩，与暗虚之所射，其理有异焉。今以日月径度之大小，较去交之远近，以黄道之斜正，天势之升降，度仰视旁视之分数，则交亏得其实矣。

16. <span id="志二_历志-16"></span>
乃以一篇步日，一篇步月，一篇步星，案：以下脱“一篇步发敛”五字。下云“以卦候没灭，为之下篇”者，言为步发敛之下篇。《欧阳史》约其文，称“谨以步日、步月、步星、步发敛为四篇”，是也。 以卦候没灭，为之下篇，都四篇，为历经一卷，历十一卷，草三卷，《显德三年七政细行历》一卷。

17. <span id="志二_历志-17"></span>
臣检讨先代图籍，今古历书，皆无蚀神首尾之文，盖天竺胡僧之祆说也。近自司天卜祝小术，不能举其大体，遂为等接之法。盖从假用以求径捷，于是乎交有逆行之数，后学者不能详知，便言历者有九道，以为注历之恆式，今并削而去之。

18. <span id="志二_历志-18"></span>
昔在唐尧，钦若昊天。陛下亲降圣谟，考历象日月星辰。唐尧之道也，其历谨以“显德钦天”为名。天道元远，非微臣之所尽知，但竭两端，以奉明诏。疏略乖谬，甘俟罪戾。

19. <span id="志二_历志-19"></span>
世宗览之，亲为制序，仍付司天监行用，以来年正旦为始，自前诸历并废。

20. <span id="志二_历志-20"></span>
《玉海》：《钦天》于朔分之下，立小分谓之杪。说者谓前代谓历朔余未有杪者。

21. <span id="志二_历志-21"></span>
若可用杪，何待求日法以齐朔分也。 其历经一卷，今聊纪于后，以备太史氏之周览焉。

22. <span id="志二_历志-22"></span>
《显德钦天历经》

23. <span id="志二_历志-23"></span>
演纪上元甲子，距今显德三年丙辰，积七千二百六十九万八千四百五十二。

24. <span id="志二_历志-24"></span>
《钦天》统法：七千二百

25. <span id="志二_历志-25"></span>
《钦天》经法：七十二

26. <span id="志二_历志-26"></span>
《钦天》通法：一百

27. <span id="志二_历志-27"></span>
《钦天》步日躔术

28. <span id="志二_历志-28"></span>
岁率：二百六十二万九千七百六十四十轨率：二百六十二万九千八百四十四八十朔率：二十一万二千六百二十二十八

29. <span id="志二_历志-29"></span>
岁策：三百六十五 一千七百六十四十

30. <span id="志二_历志-30"></span>
轨策：三百六十五 一千八百四十四八十

31. <span id="志二_历志-31"></span>
岁中：一百八十三 四千四百八十二十

32. <span id="志二_历志-32"></span>
轨中：一百八十二 四千五百二十二四十

33. <span id="志二_历志-33"></span>
朔策：二十九 三千八百二十二十八

34. <span id="志二_历志-34"></span>
气策：一十五 一千五百七十三三十五

35. <span id="志二_历志-35"></span>
象策：七 二千七百五十五七

36. <span id="志二_历志-36"></span>
周纪：六十

37. <span id="志二_历志-37"></span>
岁差：八十四四十

38. <span id="志二_历志-38"></span>
辰则：六百 八刻二十四分

39. <span id="志二_历志-39"></span>
案：以上题称步日躔术及后步月离术、步五星术，合为历经四篇者之三，又皆仅列用数而不及推步。据《欧阳史》云：“旧史亡其步发敛一篇，而在者三篇，简略不完。”然则是书原文固已阙矣。

40. <span id="志二_历志-40"></span>
《钦天》步月离术

41. <span id="志二_历志-41"></span>
离率：一十九万八千三百九十三九交率：一十九万五千九百三十七九十七 五十六

42. <span id="志二_历志-42"></span>
离策：二十七 三千九百九十三九

43. <span id="志二_历志-43"></span>
交策：二十七 一千五百二十七九十七 五十六

44. <span id="志二_历志-44"></span>
望策：一十四 五千五百一十一十四

45. <span id="志二_历志-45"></span>
交中：一十三 四千三百六十三九十八 七十八

46. <span id="志二_历志-46"></span>
离朔：一 七千二十七一十九

47. <span id="志二_历志-47"></span>
交朔，二 二千二百九十二三十 四十四

48. <span id="志二_历志-48"></span>
中准：一千七百三十六

49. <span id="志二_历志-49"></span>
中限：四千七百八十

50. <span id="志二_历志-50"></span>
平离：九百六十三

51. <span id="志二_历志-51"></span>
程节：八百

52. <span id="志二_历志-52"></span>
《钦天》步五星术

## 岁星

1. <span id="志二_历志-岁星-1"></span>
周率：二百八十七万一千九百七十六六变率：二十四万二千二百一十五六十六历率：二百六十二万九千七百六十一七十八

2. <span id="志二_历志-岁星-2"></span>
周策：三百九十八 六千三百七十六六

3. <span id="志二_历志-岁星-3"></span>
历中：一百八十二 四千四百八十九十六

4. <span id="志二_历志-岁星-4"></span>
案：欧阳史小分作八十九，此云九十六，非也。据历中倍之为历率，倍九十六，适得大分一，小分七十八

5. <span id="志二_历志-岁星-5"></span>
变段 变日 变度 变历

6. <span id="志二_历志-岁星-6"></span>
晨见 一十七 三三十七 二二十四

7. <span id="志二_历志-岁星-7"></span>
顺迟 二十五 二九 一二十九

8. <span id="志二_历志-岁星-8"></span>
退迟 一十四 一一十二 空二十八

9. <span id="志二_历志-岁星-9"></span>
退疾 二十七 四三十八 一三十七

10. <span id="志二_历志-岁星-10"></span>
后留 二十六三十二

11. <span id="志二_历志-岁星-11"></span>
顺疾 九十 一十六六十三 一十一一十三

12. <span id="志二_历志-岁星-12"></span>
顺疾 九十 一十六六十三 一十一一十三

13. <span id="志二_历志-岁星-13"></span>
前留 二十六三十二

14. <span id="志二_历志-岁星-14"></span>
退疾 二十七 四三十八 一三十七

15. <span id="志二_历志-岁星-15"></span>
退迟 一十四 一一十二 空二十八

16. <span id="志二_历志-岁星-16"></span>
顺迟 二十五 二九 一二十九

17. <span id="志二_历志-岁星-17"></span>
夕伏 一十七 三三十七 二二十四

## 荧惑

1. <span id="志二_历志-荧惑-1"></span>
周率：五百六十一万五千四百二十二一十一变率：二百九十八万五千六百六十一七十一历率：二百六十二万九千七百六十周策：七百七十九 六千六百二十二一十一历中：百八十二 四千四百八十

2. <span id="志二_历志-荧惑-2"></span>
变段 变日 变度 变历

3. <span id="志二_历志-荧惑-3"></span>
晨见 七十三 五十三六十八 五十五十八

4. <span id="志二_历志-荧惑-4"></span>
顺疾 七十三 五十一一 四十八三

5. <span id="志二_历志-荧惑-5"></span>
次疾 七十一 四十六六十九 四十四一十七次迟 七十一 四十五三十三 四十二五十八顺迟 六十二 一十九二十九 一十八二十 前留 八六十九

6. <span id="志二_历志-荧惑-6"></span>
退迟 一十 一五十八 空四十四

7. <span id="志二_历志-荧惑-7"></span>
退疾 二十一 七四十六 二四十

8. <span id="志二_历志-荧惑-8"></span>
退疾 二十一 七四十六 二四十

9. <span id="志二_历志-荧惑-9"></span>
退迟 一十 一五十八 空四十四

10. <span id="志二_历志-荧惑-10"></span>
后留 八六十九

11. <span id="志二_历志-荧惑-11"></span>
顺迟 六十二 一十九二十九 一十八二十次迟 七十一 四十五三十三 四十二五十八次疾 七十一 四十六六十九 四十四一十七

12. <span id="志二_历志-荧惑-12"></span>
顺疾 七十三 五十一一 四十八三

13. <span id="志二_历志-荧惑-13"></span>
夕伏 七十三 五十三六十八 五十五十八 ◎镇星

14. <span id="志二_历志-荧惑-14"></span>
周率：二百七十二万二千一百七十六九十变率：九万二千四百一十六五十历率：二百六十二万九千七百五十九八十周策：三百七十八 五百七十六九十历中：一百八十二 四千四百七十九九十

15. <span id="志二_历志-荧惑-15"></span>
变段 变日 变度 变历

16. <span id="志二_历志-荧惑-16"></span>
晨见 一十九 二七 一一十四

17. <span id="志二_历志-荧惑-17"></span>
顺疾 六十五 六三十八 三五十一

18. <span id="志二_历志-荧惑-18"></span>
顺迟 一十九 空六十三 空三十五

19. <span id="志二_历志-荧惑-19"></span>
前留 三十七三

20. <span id="志二_历志-荧惑-20"></span>
退迟 一十六 空四十三 空一十四

21. <span id="志二_历志-荧惑-21"></span>
退疾 三十三 二三十五 空六十

22. <span id="志二_历志-荧惑-22"></span>
退疾 三十三 二三十五 空六十

23. <span id="志二_历志-荧惑-23"></span>
退迟 一十六 空四十三 空一十四

24. <span id="志二_历志-荧惑-24"></span>
后留 三十七三

25. <span id="志二_历志-荧惑-25"></span>
顺迟 一十九 空六十三 空三十五

26. <span id="志二_历志-荧惑-26"></span>
顺疾 六十五 六三十八 三五十一

27. <span id="志二_历志-荧惑-27"></span>
夕伏 一十九 二七 一一十四

## 太白

1. <span id="志二_历志-太白-1"></span>
周率：四百二十万四千一百四十三九十六变率：四百二十万四千一百四十三九十六历率：二百六十二万九千七百五十五十六周策：五百八十三 六千五百四十三九十六历中：一百八十二 四千四百七十五二十八

2. <span id="志二_历志-太白-2"></span>
变段 变日 变度 变历

3. <span id="志二_历志-太白-3"></span>
夕见 四十二 五十三四十 五十一一十七

4. <span id="志二_历志-太白-4"></span>
顺疾 九十六 一百二十一五十七 一百一十六三十九

5. <span id="志二_历志-太白-5"></span>
次疾 七十三 八十三十七 七十七一

6. <span id="志二_历志-太白-6"></span>
次迟 三十三 三十四一 三十二四十

7. <span id="志二_历志-太白-7"></span>
顺迟 二十四 一十一六十一 一十一二十四

8. <span id="志二_历志-太白-8"></span>
前留 六六十九

9. <span id="志二_历志-太白-9"></span>
退迟 四 一二十二 空三十一

10. <span id="志二_历志-太白-10"></span>
退疾 六 三六十五 一二十二

11. <span id="志二_历志-太白-11"></span>
夕伏 七 四四十 一三十七

12. <span id="志二_历志-太白-12"></span>
晨见 七 四四十 一三十七

13. <span id="志二_历志-太白-13"></span>
退疾 六 三六十五 一二十二

14. <span id="志二_历志-太白-14"></span>
退迟 四 一二十二 空三十一

15. <span id="志二_历志-太白-15"></span>
后留 六六十九

16. <span id="志二_历志-太白-16"></span>
顺迟 二十四 一十一六十一 一十一二十四

17. <span id="志二_历志-太白-17"></span>
次迟 三十三 三十四一 二十二四十

18. <span id="志二_历志-太白-18"></span>
次疾 七十三 八十三十七 七十七一

19. <span id="志二_历志-太白-19"></span>
顺疾 九十六 一百二十一五十七 一百一十六三十九

20. <span id="志二_历志-太白-20"></span>
晨伏 四十二 五十三四十 五十一一十七

## 辰星

1. <span id="志二_历志-辰星-1"></span>
周率：八十三万四千三百三十五五十二变率：八十三万四千三百三十五五十二历率：二百六十二万九千七百六十四十四周策：一百一十五 六千三百三十五五十二历中：一百八十二 四千四百八十二十二

2. <span id="志二_历志-辰星-2"></span>
变段 变日 变度 变历

3. <span id="志二_历志-辰星-3"></span>
夕见 一十七 三十四一 二十九五十四

4. <span id="志二_历志-辰星-4"></span>
顺疾 一十一 一十八二十四 一十六四

5. <span id="志二_历志-辰星-5"></span>
顺迟 一十六 一十一四十三 一十一十

6. <span id="志二_历志-辰星-6"></span>
前留 二六十八

7. <span id="志二_历志-辰星-7"></span>
夕伏 一十一 六 二

8. <span id="志二_历志-辰星-8"></span>
晨见 一十一 六 二

9. <span id="志二_历志-辰星-9"></span>
后留 二六十八

10. <span id="志二_历志-辰星-10"></span>
顺迟 一十六 一十一四十三 一十一十

11. <span id="志二_历志-辰星-11"></span>
顺疾 一十一 一十八二十四 一十六四

12. <span id="志二_历志-辰星-12"></span>
晨伏 一十七 三十四一 二十九五十四
